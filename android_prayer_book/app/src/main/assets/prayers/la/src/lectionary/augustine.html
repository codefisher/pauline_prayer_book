<html>
<head>
    <title>Die 28 augusti - Festum - Sancti Augustini, Episcopi et Ecclesiæ Doctoris</title>
</head>
<body lang="la">

<ebook>
    <p class="instruction">
        <a href="../mass/augustine.html">Missæ Propriæ</a>
    </p>
</ebook>

<h1 class="index"><span class="rubric">Die 28 augusti</span> <br />Sancti Augustini, <br /> Episcopi et Ecclesiæ Doctoris</h1>

<h2><span class="rubric">Festum</span></h2>


<reading label="Lectio Prior" ref="1 Io 4, 7-16"
         tagline="Si diligamus invicem, Deus in nobis manet">
    Lectio Primæ Epistulæ Sancti Ioannis Apostoli
</reading>

<p>
    Carissimi, diligamus invicem, quoniam caritas ex Deo est; et omnis, qui diligit, ex Deo natus est et cognoscit Deum.
    Qui non diligit, non cognovit Deum, quoniam Deus caritas est.
</p>
<p>
    In hoc apparuit caritas Dei in nobis, quoniam Filium suum unigenitum misit Deus in mundum, ut vivamus per eum.
</p>
<p>
    In hoc est caritas, non quasi nos dilexerimus Deum, sed quoniam ipse dilexit nos et misit Filium suum propitiationem pro peccatis nostris.
</p>
<p>
    Carissimi, si sic Deus dilexit nos, et nos debemus alterutrum diligere.
    Deum nemo vidit umquam; si diligamus invicem, Deus in nobis manet, et caritas eius in nobis consummata est.
    In hoc intellegimus quoniam in eo manemus, et ipse in nobis, quoniam de Spiritu suo dedit nobis.
    Et nos vidimus et testificamur quoniam Pater misit Filium salvatorem mundi.
</p>
<p>
    Quisque confessus fuerit: &ldquo;Iesus est Filius Dei,&ldquo; Deus in eo manet, et ipse in Deo.
    Et nos, qui credidimus, novimus caritatem, quam habet Deus in nobis. Deus caritas est; et qui manet in caritate, in Deo manet, et Deus in eo manet.
</p>

<p>
    Verbum Domini.
</p>

<reading label="Psalmus Responsorius" ref="Ps 118 (119), 9-10. 11-12. 13-14 (R/.: cfr. 12b)"></reading>

<p class="noindent">
    <sp>R/</sp> <strong>Doce me, Dominie, iustificatiónes tuas.</strong>
</p>

<div class="prayer-group">
    <psalm>
        In quo córrigit adulescéntior viam suam? *
        - in custodiéndo sermónes tuos.
        In toto corde meo exquisívi te: *
        - non repéllas me a mandátis tuis.&nbsp;<sp>R/</sp>

        In corde meo abscóndi elóquia tua: *
        - ut non peccem tibi.
        Benedíctus es Domine: *
        - doce me iustificatiónes tuas.&nbsp;<sp>R/</sp>

        In lábiis meis, *
        - pronuntiávi ómnia iudícia oris tui.
        In via testimoniórum tuórum delectátus sum, *
        - sicut in ómnibus divítiis.&nbsp;<sp>R/</sp>
    </psalm>
</div>

<reading label="Alleluia et versus anti Evangelium" ref="Cfr. Mt 23, 91. 10b"></reading>

<p class="noindent">
    <strong>Alleluia, alleluia, alleluia.</strong><br/>
    Unus est Pater vester, cælestis<br />
    et Magister vester unus est, Christus.<br/>
    <strong>Alleluia, alleluia, alleluia.</strong>
</p>

<reading label="Evangelium" ref="Mt 23, 8-12" tagline="Qui maior est vestrum, erit minister vester">
    <span class="cross">☩</span> Lectio sancti Evangelii secundum Matthæum
</reading>

<p>
    In illo tempore dixit Iesus discipulis suis: &ldquo;Vos autem nolite vocari Rabbi; unus enim est Magister vester, omnes autem vos fratres estis.
    Et Patrem nolite vocare vobis super terram, unus enim est Pater vester, cælestis.
    Nec vocemini Magistri, quia Magister vester unus est, Christus.
    Qui maior est vestrum, erit minister vester.
    Qui autem se exaltaverit, humiliabitur; et, qui se humiliaverit exaltabitur.&rdquo;
</p>

<p>
    Verbum Domini.
</p>

<ebook>
    <p class="instruction">
        <a href="../mass/augustine.html">Missæ Propriæ</a>
    </p>
</ebook>

</body>
</html>