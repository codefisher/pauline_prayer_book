<html>
<head>
    <title>Missa Státuit, de Communi unius Martyris Pont. I loco.</title>
</head>
<body lang="la">

<h1>
    Commune unius Martyris<br/>
    <span class="rubric">Pro Martyre Pontifice</span></h1>

<reading label="Introitus" ref="Eccli. 45, 30"/>

<p dropcap="special">
    Statuit ei Dóminus testaméntum pacis, et príncipem fecit eum: ut sit illi sacerdótii dígnitas in ætérnum. <span class="rubric">Ps. 131, 1</span> Meménto Dómine, David: et omnis mansuetúdinis eius. <sp>V/</sp>&nbsp;Glória Patri.
</p>

<h2>
    <span class="rubric">Oratio</span>
</h2>
<p  dropcap="dropcap">
Infirmitátem nostram réspice, omnípotens Deus: et, quia pondus própriæ actiónis gravat, beáti N. Mártyris tui atque Pontíficis intercéssio gloriósa nos prótegat. Pro Dóminium.
</p>

<reading longref="Iac. 1, 12-18"><strong>Léctio Epístolæ beáti Iacóbi Apóstoli</strong></reading>

<p  dropcap="dropcap">
Caríssime: Beátus vir, qui suffert tentatiónem: quóniam, cum probátus fúerit, accípiet corónam vitæ, quam repromísit Deus diligéntibus se. Nemo, cum tentátur, dicat, quóniam a Deo tentátur: Deus enim intentátor malórum est: ipse autem néminem tentat. Unusquísque vero tentátur a concupiscéntia sua abstráctus et illéctus. Deínde concupiscéntia cum concéperit, parit peccátum: peccátum vero cum consummátum fúerit, génerat mortem. Nólíte ítaque erráre, fratres mei dilectíssimi. Omne datum óptimum et omne donum perféctum desúrsum est descéndens a Patre lúminum, apud quem non est transmutátio nec vicissitúdinis obumbrátio. Voluntárie enim génuit nos verbo veritátis, ut simus inítium áliquod cretúræ eius.
</p>

<p>
    <span class="rubric">Graduale Ps. 88, 21-23</span> Invéni David servum meum, óleo sancto meo unxi eum: manus enim mea auxiliábitur ei, et brácchium meum confortábit eum. <sp>V/</sp>&nbsp;Nihil profíciet inimícis in eo, et fílius iniquitátis non nocébit ei.
</p>

<p>
Allelúia, allelúia.  <span class="rubric"><sp>V/</sp>&nbsp;Ps. 109, 4</span> Tu es sacérdos in ætérnum, secúndum órdinem Melchísedech. Allelúia.
</p>
<p class="rubric">
Post Sepruagesimam, omissis Allelúia et versu sequenti, dicitur
</p>

<p>
    <span class="rubric">Tractus Ps. 20, 3-4</span> Desidérium ánimæ eius tribuísti ei: et voluntáte labiórum eius non fraudásti eum. <sp>V/</sp>&nbsp;Quóniam prævenísti eum in benedictiónibus dulcédinis. <sp>V/</sp>&nbsp;Posuísti in cápite eius corónam de lápide pretióso.
</p>


<reading longref="Luc. 14, 26-33" dropcap="dropcap">✠ <strong><span class="rubric">S</span>equéntia sancti Evangélii secúndum Lucam</strong></reading>

<p  dropcap="dropcap">
In illo témpore: Dixit Iesus turbis: Si quis venit ad me, et non odit patrem suum, et matrem, et uxórem, et fílios, et fratres, et soróres, adhuc autem et ánimam suam, non potest meus esse discípulus. Et qui non báiulat crucem suam, et venit post me, non potest meus esse discípulus. Quis enim ex vobis volens turrim ædificáre, non prius sedens cómputat sumptus, qui necessárii sunt, si hábeat ad perficiéndum; ne, posteáquam posúerit fundaméntum, et non potúerit perfícere, omnes, qui vident, incípiant illúdere ei, dicéntes: Quia hic homo cœpit ædificáre, et non pótuit consummáre? Aut quis rex itúrus commíttere bellum advérsus álium regem, non sedens prius cógitat, si possit cum decem mílibus occúrrere ei, qui cum vigínti mílibus venit ad se? Alióquin, adhuc illo longe agénte, legatiónem mittens, rogat ea, quæ pacis sunt. Sic ergo omnis ex vobis, qui non renúntiat ómnibus, quæ póssidet, non potest meus esse discípulus.
</p>

<p>
    <span class="rubric">Offertorium Ps. 88, 25</span> Véritas mea et misericórdia mea cum ipso: et in nómine meo exaltábitur cornu eius.
</p>

<h2>
    <span class="rubric">Secreta</span>
</h2>
<p  dropcap="dropcap">
    Hóstias tibi, Dómine, beáti <span class="rubric">N.</span> Mártyris tui atque Pontíficis dicátas méritis, benígnus assúme: et ad perpétuum nobis tríbue proveníre subsídium. Per Dóminum.
</p>

<p>
    <span class="rubric">Communio Ps. 88, 36 et 37-38</span> Semel iurávi in sancto meo: Semen ius in ætérnum manébit: et sedes sius sicut sol in conspéctu meo, et sicut luna perfécta in ætérnum, et testis in cælo fidélis.
</p>

<h2>
    <span class="rubric">Postcommunio</span>
</h2>

<p  dropcap="dropcap">
    Refécti participatióne múneris sacri, quǽsumus, Dómine, Deus noster: ut, cuius exséquimur cultum, intercedénte beáto <span class="rubric">N.</span> Mártyre tuo atque Pontífice, sentiámus efféctum. Per Dóminum.
</p>

</body>
