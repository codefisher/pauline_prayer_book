<html>
<head>
    <title>Die 20 ianuarii - Festum -  Beati Eusebii de Strigonio, Presbyteri, Fundatoris Ordinis</title>
</head>
<body lang="la">

<ebook>
    <p class="instruction">
        <a href="../mass/blessed-eusebius.html">Missæ Propriæ</a>
    </p>
</ebook>

<h1 class="index"><span class="rubric">Die 20 ianuarii</span> <br/>Beati Eusebii de Strigonio, <br /> Presbyteri, Fundatoris Ordinis</h1>

<h2><span class="rubric">Festum</span></h2>

<reading label="Lectio Prior" ref="Phil 3, 8-14"
         tagline="Comprehensus sum a Christo Iesu">Lectio Sancti Pauli apostoli ad Philippenses
</reading>

<p>
    Fratres, verumtamen existimo omnia detrimentum esse propter eminentem scientiam Iesu Christi Domini mei, propter quem omnia detrimentum feci et arbitror ut stercora, ut Christum lucri faciam,
    et inveniar in illo non habens meam iustitiam, quæ ex lege est, sed illam, quæ ex fide est Christi, quæ ex Deo est iustitia in fide;
    ad agnoscendum illum et virtutem resurrectionis eius et societatem passionum illius, configuratus morti eius,
    si quo modo occurram ad resurrectionem, quæ est ex mortuis.
</p>
<p>
    Non quod iam acceperim aut iam perfectus sim; persequor autem si umquam comprehendam, sicut et comprehensus sum a Christo Iesu.
</p>
<p>
    Fratres, ego me non arbitror conprehendisse; unum autem: quæ quidem retro sunt, obliviscens, ad ea vero, quæ anti sunt extendens me
    ad destinatum persequor, ad bravium supernæ vocationis Dei in Christo Iesu.
</p>

<p>
    Verbum Domini.
</p>

<reading label="Psalmus Responsorius" ref="Ps 15:1-2a et 5. 7-8. 11 R/&nbsp;cf v. 5"></reading>

<p class="noindent">
    <sp>R/</sp> <strong>Dóminus pars hereditátis meæ.</strong>
</p>

<div class="prayer-group">
<psalm>
    Dixi Dómino: Dominus meus es tu, *
    - quóniam bonórum meórum non eges.
    Dóminus pars hereditátis meæ et cálicis mei, *
    - tu es, qui restítues hereditátem meam mihi.&nbsp;<sp>R/</sp>

    Benedícam Dómino qui tríbuit mihi intelléctum *
    - ínsuper et usque ad noctem increpavérunt me renes mei.
    Notas mihi fecísti vias vitæ adimplébis me lætítia cum vultu tuo: *
    - delectatiónes in déxtera tua usque in finem.&nbsp;<sp>R/</sp>
</psalm>
</div>

<reading label="Alleluia et versus anti Evangelium" ref="Mt 5, 3"></reading>

<p class="noindent">
    <strong>Alleluia, alleluia, alleluia.</strong><br/>
    Beati pauperes spiritu,<br />
    quoniam ipsorum est regnum cælorum.<br/>
    <strong>Alleluia, alleluia, alleluia.</strong>
</p>

<reading label="Evangelium" ref="Lc 9, 57-62" tagline="Sequar te quocumque ieris">Lectio sancti Evangelii secundum Lucam
</reading>

<p>
    In illo tempore, factum est autem ambulantibus illis in via dixit quidam ad illum: sequar te quocumque ieris.
    Et ait illi Iesus: &ldquo;vulpes foveas habent et volucres cæli nidos Filius autem hominis non habet ubi caput reclinet.&rdquo;
    Ait autem ad alterum: sequere me. Ille autem dixit: &ldquo;Domine permitte mihi primum ire sepelire patrem meum.&rdquo;
    Dixitque ei Iesus: &ldquo;sine ut mortui sepeliant mortuos suos tu autem vade adnuntia regnum Dei.&rdquo;
    Et ait alter: &ldquo;sequar te, Domine, sed primum permitte mihi renuntiare his, qui domi sunt.&rdquo;
    Ait ad illum Iesus: &ldquo;nemo mittens manum suam in aratrum et aspiciens retro aptus est regno Dei.&rdquo;
</p>

<p>
    Verbum Domini.
</p>

<ebook>
    <p class="instruction">
        <a href="../mass/blessed-eusebius.html">Missæ Propriæ</a>
    </p>
</ebook>

</body>
</html>