<html>
<head>
    <title>Die 2 iulii - Sollemnitas - Beatæ Mariæ Virginis Lesniovinensis</title>
</head>
<body lang="la">

<ebook>
    <p class="instruction">
        <a href="../mass/lesniow.html">Missæ Propriæ</a>
    </p>
</ebook>

<h1 class="index"><span class="rubric">Die 2 iulii </span><br/> Beatæ Mariæ Virginis, <br />Lesniovinensis</h1>

<h2><span class="rubric">Sollemnitas</span></h2>


<reading label="Lectio Prior" ref="Sir 3,2-6 12-14">
    Lectio libri Ecclesiasticus
</reading>

<p>
    Judicium patris audite, filii,
    et sic facite, ut salvi sitis.

    Deus enim honoravit patrem in filiis:
    et judicium matris exquirens, firmavit in filios.

    Qui diligit Deum exorabit pro peccatis,
    et continebit se ab illis,
    et in oratione dierum exaudietur.

    Et sicut qui thesaurizat,
    ita et qui honorificat matrem suam.

    Qui honorat patrem suum jucundabitur in filiis,
    et in die orationis suæ exaudietur.

    Ne glorieris in contumelia patris tui:
    non enim est tibi gloria ejus confusio.

    Gloria enim hominis ex honore patris sui,
    et dedecus filii pater sine honore.

    Fili, suscipe senectam patris tui,
    et non contristes eum in vita illius.
</p>

<p>
    Verbum Domini.
</p>

<reading label="Psalmus Responsorius" ref="Ps 32, 12-13. 18. 20-22."></reading>

<p class="noindent">
    <sp>R/</sp> <strong>Fiat misericordia tua, Domine, super nos,
    quaemadmodum speravimus in te.</strong>
</p>

<div class="prayer-group">
    <psalm>
        Beata gens cujus est Dominus Deus ejus;
        - populus quem elegit in hæreditatem sibi.
        De cælo respexit Dominus;
        - vidit omnes filios hominum.&nbsp;<sp>R/</sp>

        Ecce oculi Domini super metuentes eum,
        - et in eis qui sperant super misericordia ejus:&nbsp;
        Anima nostra sustinet Dominum,
        - quoniam adjutor et protector noster est. <sp>R/</sp>

        Quia in eo lætabitur cor nostrum,
        - et in nomine sancto ejus speravimus.
        Fiat misericordia tua, Domine, super nos,
        - quemadmodum speravimus in te.&nbsp;<sp>R/</sp>
    </psalm>
</div>

<reading label="Lectio Secunda" ref="Rom 12, 9-16b">
    Lectio Sancti Pauli apostoli a Romanorum
</reading>

<p>
    Dilectio sine simulatione: odientes malum, adhærentes bono:
    caritate fraternitatis invicem diligentes: honore invicem prævenientes:
    sollicitudine non pigri: spiritu ferventes: Domino servientes:
    spe gaudentes: in tribulatione patientes: orationi instantes:
    necessitatibus sanctorum communicantes: hospitalitatem sectantes.
    Benedicite persequentibus vos: benedicite, et nolite maledicere.
    Gaudere cum gaudentibus, flere cum flentibus:
    idipsum invicem sentientes: non alta sapientes, sed humilibus consentientes.
</p>

<p>
    Verbum Domini.
</p>

<reading label="Alleluia et versus anti Evangelium" ref="Lc 1, 50"></reading>

<p class="noindent">
    <strong>Alleluia, alleluia, alleluia.</strong><br/>
    Misericordia Domini in progenies <br />
    et progenies timentibus eum.<br/>
    <strong>Alleluia, alleluia, alleluia.</strong>
</p>

<reading label="Evangelium" ref="Lc 1, 39-56" tagline="Exsurgens Maria in diebus illis abiit in montana">
    <span class="cross">☩</span> Lectio sancti Evangelii secundum Lucam
</reading>

<p>
    Exsurgens autem Maria in diebus illis, abiit in montana cum festinatione, in civitatem Juda:

    et intravit in domum Zachariæ, et salutavit Elisabeth.

    Et factum est, ut audivit salutationem Mariæ Elisabeth, exsultavit infans in utero ejus: et repleta est Spiritu Sancto Elisabeth:

    et exclamavit voce magna, et dixit: Benedicta tu inter mulieres, et benedictus fructus ventris tui.

    Et unde hoc mihi, ut veniat mater Domini mei ad me?

    Ecce enim ut facta est vox salutationis tuæ in auribus meis, exsultavit in gaudio infans in utero meo.

    Et beata, quæ credidisti, quoniam perficientur ea, quæ dicta sunt tibi a Domino.

    Et ait Maria:
</p>

<litany>
    Magnificat anima mea Dominum:
    - et exsultavit spiritus meus in Deo salutari meo.
    Quia respexit humilitatem ancillæ suæ:
    - ecce enim ex hoc beatam me dicent omnes generationes,
    quia fecit mihi magna qui potens est:
    - et sanctum nomen ejus,
    et misericordia ejus a progenie in progenies
    - timentibus eum.
    Fecit potentiam in brachio suo:
    - dispersit superbos mente cordis sui.
    Deposuit potentes de sede,
    - et exaltavit humiles.
    Esurientes implevit bonis:
    - et divites dimisit inanes.
    Suscepit Israël puerum suum,
    - recordatus misericordiæ suæ:
    sicut locutus est ad patres nostros,
    - Abraham et semini ejus in sæcula.
</litany>

<p>
    Mansit autem Maria cum illa quasi mensibus tribus: et reversa est in domum suam.
</p>

<p>
    Verbum Domini.
</p>

<ebook>
    <p class="instruction">
        <a href="../mass/lesniow.html">Missæ Propriæ</a>
    </p>
</ebook>

</body>
</html>