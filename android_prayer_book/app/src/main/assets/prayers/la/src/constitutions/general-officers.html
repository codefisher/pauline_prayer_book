<html>
<head>
    <title>Caput III: De Regimine Generali</title>
</head>
<body class="constitutions" lang="la">

<h1>Caput III: De Regimine Generali</h1>

<h2>De Priore Generali Ordinis</h2>

<h2 id="art114">Articulus 114</h2>

<p>
    Principium unitatis internae cuiusque Communitatis religiosae praeprimis ipse Christus est, qui
    in ea vivit eique se dat qua suprema regula vitae ac via ad integram progressionem assequendam.
    Signum autem externae unitatis supremus Moderator est, qui vices Dei gerit et in unione cum Sede
    Apostolica manet. Omnes in fide eidem obsequantur eoque moderante ministerium suum in Ecclesia
    exsequantur.
</p>
<p>
    Simili modo et Communitas Paulina cum fide tractet eum, qui iuxta Christum principium est
    unitatis, supremum scilicet Ordinis Moderatorem caput et officialem repraesentantem, cuius ductu
    Ordo missionem suam in Ecclesia exsequitur.
</p>

<h2 id="art115">Articulus 115</h2>

<p>
    Supremus Ordinis Moderator seu Pater Generalis in Capitulo Generali Electivo eligatur. Munus
    eius usque ad proximum Capitulum Electivum perduret et iterum ab eo exerceri potest, sed non
    tertio immediate. Praeter condiciones a Iure ecclesiastico requisitas, debet quadraginta esse
    annorum et decem annorum professionis a sollemni professione computandorum.
</p>

<h2 id="art116">Articulus 116</h2>

<p>
    Auctoritas Patris Generalis in totum extenditur Ordinem ac singulas eiusdem partes: sc. in
    provincias, monasteria, personas, cum potestate gubernandi et regendi totum Ordinem in rebus
    spiritualibus et materialibus, ad praescripta Iuris canonici, Constitutionum et Directorii.
</p>


<h2 id="art117">Articulus 117</h2>

<p>
    Pater Generalis magna caritate, obsequio et adhaesione erga Ecclesiam et Sanctam Sedem
    praecellere debet; curet etiam, ut et Communitas religiosa Ecclesiae sit dedicata. Quocirca toti
    Ordini incunctanter prodat decreta, ordinationes et documenta Sanctae Sedis, praesertim ea quae
    ad vitam religiosam attinent. Tempore praescripto relationem de statu et vita Ordinis Sedi
    Apostolicae omittendum (can. 592 § 2).
</p>
<p>
    Curet etiam, ut omnes, ad praescripta iuris, ordinationes Conferentiae Episcopatus observent.
</p>


<h2 id="art118">Articulus 118</h2>

<p>
    Pater Generalis etiam magna caritate Ordinis praestare debet, quae exprimatur oportet zelosa pro
    eius incremento oratione et cura: de unione et caritate inter sodales Ordinis, de novis
    vocationibus fovendis, de recta iuventutis religiosae formatione peragenda, de fidelitate
    vocationi tenenda, de consiliis evangelicis servandis, de progressu nostrae missionis et
    praesertim missionis Marialis promovendae.
</p>


<h2 id="art119">Articulus 119</h2>

<p>
    Pater Generalis graviora negotia praesertim a lege definita cum Definitorio tractet. Negotia
    oeconomica per administratorem generalem agat, ad Constitutiones et praescripta Iuris communis.
</p>


<h2 id="art120">Articulus 120</h2>

<p>
    Sollicitudine boni Ordinis eiusdemque progressionis motus, P. Generalis vocet, et foveat iam
    exsistentes, Commissiones, quibus singulas regiones vitae religiosae actionisque Ordinis
    committat.
</p>


<h2 id="art121">Articulus 121</h2>

<p>
    Missionem Ordinis in Ecclesia digne implendam probe attendens, P. Generalis bis in suo sexennio
    omnes domos in persona vel per suum delegatum visitet. Semel in anno Provincialibus et Prioribus
    relationem expostulet de statu provinciae et domuum, secundum quaestionarium antea praeparandum.
</p>

<h2 id="art122">Articulus 122</h2>

<p>
    Pater Generalis super aliquo praescripto Constitutionum servando, quod ad solam disciplinam
    regularem attinet, singulas communitates et singulos sodales ad tempus dispensare potest. Cum
    voto Definitorii generalis potest interpretationem practicam praescriptorum dare aeque ac
    decreta ferre, quae ad personas, monasteria vel bona temporalia spectant. Ante omnia autem vitae
    suae exemplo omnes ad Constitutiones observandas attrahere debet.
</p>


<h2 id="art123">Articulus 123</h2>

<p>
    Residentia P. Generalis pro tempore exsistentis in principali Ordinis monasterio in Claro Monte
    Czenstochoviae esto, nisi aliter Capitulum Generale decreverit praemonita Sede Apostolica.
</p>


<h2 id="art124">Articulus 124</h2>

<p>
    Omnes sodales nostri religiosi, officii P. Generalis et oneris eius responsabilitatis memores,
    in spiritu caritatis munera eius leviora reddere, praeprimis oratione, veneratione, obsequio
    atque cooperatione, debent.
</p>


<h2 id="art125">Articulus 125</h2>

<p>
    Pater Generalis pro antiqua consuetudine Ordinis, potest audito suo Definitorio, recipere
    personas ecclesiasticas vel laicas in s.d. Confraternitatem, tum ad gratum pro beneficiis
    praestitis animum eis ostendendum, tum ad arctiorem cum Ordine nexum faciendum, secundum statuta
    ad hoc concinnata.
</p>
<p>
    Expedit quoque, ut Pater Generalis coetum personarum ecclesiasticarum et laicarum penes Ordinem
    colligat ad efficaciorem operositatem apostolicam reddendam.
</p>
<p>
    P. Generalis valet quoque personas bene meritas specialibus diplomatibus ornare, iuxta statutum
    ad hoc elaboratum.
</p>

<h2>De Vicario Ordinis</h2>


<h2 id="art126">Articulus 126</h2>

<p>
    Vicarius Ordinis primus definitor et pariter vices P. Generalis gerens atque eiusdem proximus
    cooperator exsistit, qui professionem perpetuam saltem decem annorum habere debet. Ordinis
    Vicarii cooperatio bonum totius Ordinis spectat ac exprimitur: in sincero consilio Patri
    Generali libenter praestando; in novis inceptis proponendis; in muneribus, quae a Patre Generali
    indicabuntur, et etiam in officio fraternae correctionis salva reverentia et caritate debita, si
    opus fuerit, obeundo.
</p>


<h2 id="art127">Articulus 127</h2>

<p>
    Vicarius Ordinis vir fiduciae est, tum Patris Generalis, tum totius Communitatis religiosae.
    Omni igitur sodali in rebus familiae religiosae perinde ac in propriis rebus facilis ad eum
    accessus pateat.
</p>


<h2 id="art128">Articulus 128</h2>

<p>
    Patre Generali absente in gubernando Ordine vices ipsius gerat, attamen res gravios momenti ad
    reditum Generalis differat, nisi urgens necessitas expediendi res acciderit.
</p>
<p>
    Cum officium P. Generalis ob quamcumque rationem vacat, Vicarius Ordinis interim res Ordinis
    moderetur et intra tres menses Capitulum Generale Electivum, convocet, ad normam nostrae legis.
</p>
<p>
    Casu autem mortis Prioris Generalis curet, ut preces pro anima demortui in universo Ordine
    fiant.
</p>
<p>
    Dum vero Ordinem moderatur, ad rationem gubernandi et ad mentem P. Generalis demortui se
    componat.
</p>

<h2>De Definitoribus Generalibus</h2>


<h2 id="art129">Articulus 129</h2>

<p>
    Quattuor Definitores generales, ex quibus unus frater religiosus laicus esse potest,
    in Capitulo Generali Electivo eligantur. Eorum officium usque ad
    proximum Capitulum Electivum duret. Frater religiosus laicus tamen officium vacarii Ordinis
    exercere non potest.
</p>
<p>
    Definitorum est collaborare cum Patre Generali in gubernatione Ordinis, eum consilio et
    habitudine evangelica adiuvare. Quare zelo, prudentia et sensu responsabilitatis pro recta
    progressione et missione Ordinis praestare debent. Definitoribus officia incompatibilia committi
    nequeunt, possunt tamen singulos vitae religiosae campos moderari.
</p>

<h2 id="art130">Articulus 130</h2>


<ol>
    <li>Definitores generales consensu expriment:
        <ol class="arabic">
            <li> in provinciis et monasteriis erigendis vel primendis (<a href="community-monastery.html#art142" ebook="ebook">art. 142 § 2</a>);</li>
            <li> in erigendo, transferendo vel supprimendo novitiatu (can. 647 § 1, <a href="formation-novices.html#art70" ebook="ebook">art. 70 § 1</a>);
            </li>
            <li> in regione electiva dividenda ac in delegato cum eius consilio designando, ad
                electiones peragendas (<a href="general-provincial-chapters.html#norm123" ebook="ebook">norma 123, 2</a>);
            </li>
            <li> in convocando Capitulo Generali Ordinario et Extraordinario non Electivo (<a href="general-chapter.html#art102" ebook="ebook">art. 102</a>)
                et in termino eiusdem assignando (<a href="general-provincial-chapters.html#norm119" ebook="ebook">norma 119</a>);
            </li>
            <li> in admissione ad primam professionem temporariam et sollemnem (<a href="religious-profession.html#art6" ebook="ebook">art. 6 1, b; §
                3a</a>);
            </li>
            <li> in concedenda facultate novitiatum peragendi in domo peculiari (can. 647 § 2);
            </li>
            <li> in dispensatione a professione temporaria (can. 688 § 2);;</li>
            <li> in transitu religiosi sodalis ad alium institutum (can. 684 § 1);</li>
            <li> in licentia danda religioso commorandi ad unum annum extra Communitatem (can. 665 $
                1);
            </li>
            <li> in concedendo indulto exclaustrationis non tamen ultra tres annos (can. 686 § 1); et collegialiter agat;
            </li>
            <li> in exclaustratione imposita religioso (can. 686 § 3);</li>
            <li> in processus inchoatione contra religiosum (can. 697 et 699 § 1) et collegialiter
                agat;
            </li>
            <li> in declaratione facti quod dimissionem causat vi ipsius iuris (can. 694 § 2);
            </li>
            <li> in reiterata admissione in nostrum Ordinem (can. 690 § 1);</li>
            <li> in nominatione religiosi in officium ob quamcumque rationem vacans: vicarii
                Ordinis, definitoris generalis, procuratoris generalis, administratoris generalis et
                secretarii generalis. A Patre Generali et Definitorio electus, munere suo fungatur,
                usque ad proximum Capitulum Electivum;
            </li>
            <li> in constituendo et removendo regimine singularum domuum: priore, parocho, rectore
                domus studiorum, magistro novitiatus, magistris, praefecto studiorum, directore
                spirituali et praefecto alumnorum. Ad supradictorum remotionem rationes graves
                postulantur, auditis quoque partibus;
            </li>
            <li> in alienandis rebus pretiosis, in alienationibus et mutuis contrahendis, in actibus
                administrationis extraordinariae (<a href="administration-goods-order.html#art162" ebook="ebook">art. 162 § 2</a>), aut qualibet alienatione, quando
                summam a Sancta Sede pro cuiusque regione definitam superet; his in casibus licentia
                Sedis Apostolicae necessaria est (cfr can. 638 § 3);
            </li>
            <li> in definiendo deposito addititio Ordinis (<a href="administration-goods-order-norms.html#norm194" ebook="ebook">norma 194</a>);</li>
            <li> in approbatione rationis pecuniae accipiendae dandaeque, atque in approbatione
                praestitutae rerum materialium Ordinis temperationis;
            </li>
            <li> in approbatione statutorum provinciae aut quasi-provinciae;</li>
            <li> necnon aliis in casibus a competenti auctoritate ecclesiastica statutis. </li>
        </ol>
    </li>
    <li> Definitores consilium dabunt:
        <ol>
            <li> in admissione ad novitiatum;</li>
            <li> in renovatione professionis temporariae (<a href="religious-profession.html#art6" ebook="ebook">art. 6</a>);</li>
            <li> in admissione ad ordines sacros;</li>
            <li> in nominatione custodis sanctuarii Claromontani (<a href="community-monastery.html#art160" ebook="ebook">art. 160 § 2</a>);</li>
            <li> in confraternitate tribuenda (<a href="general-officers.html#art125" ebook="ebook">art. 125</a>) etc.</li>
        </ol>
    </li>
    <li>
        <p>
            In cases of the removal or the privation of the offices of; Vicar of the Order, Definitor
            General, Procurator General, Administrator General and the Secretary General, The Father
            General, after obtaining the consent of the Definitorium, with the possible exclusion of the
            person concerned, presents the matter to the Apostolic See, and follows its decision.
        </p>
        <p>
            When removing the Father General from Office, for serious reasons, the Definitor presents the
            matter to the Apostolic See, and follows its decision.
        </p>
    </li>
</ol>



<h2>De Procuratore Generali Ordinis apud Sanctam Sedem</h2>


<h2 id="art131">Articulus 131</h2>

<p>
    Procurator generalis a Communitate religiosa, una cum aliis officialibus maioribus, in unoquoque
    Capitulo Electivo eligatur. Officium eiusdem ad proximum Capitulum Electivum perduret, in quo
    suae actuositatis rationem reddat. Locus eius residentiae Roma esto, ubi munere Superioris
    fungatur. Eius officium est: omnia negotia, quae ad Ordinem et singulos religiosos spectant,
    apud Sanctam Sedem pertractare, necnon Patrem Generalem de omnibus ordinationibus Sanctae Sedis,
    quae tum ad ipsum Ordinem, tum ad vitam religiosam in genere spectant, certiorem
</p>

<h2>De Administratore Generali</h2>


<h2 id="art132">Articulus 132</h2>

<p>
    Administrator generalis sua indefessa, fideli et prudenti operatione curam participat Patris
    Generalis et Definitorii de deposito et bonis temporalibus Ordinis, quae ipse immediate
    administret ad normam iuris.
</p>
<p>
    Administrator generalis a Capitulo Generali Electivo e tribus candidatis a Patre Generali
    propositis eligatur. Officium eiusdem ad sequens Capitulum Generale Electivum permaneat, in quo
    relationem oeconomicam reddat.
</p>


<h2 id="art133">Articulus 133</h2>

<p>
    Ordo qua integra Communitas, ad munera sua explenda, quae Regimini generali incumbunt, deposito
    indiget. Ad quae peculiari modo spectant: officia Curiae Generalitiae fungenda; instituta quae
    formationi religiosorum inserviunt sustentanda; sumptus necessarii in studia specialia faciendi;
    editiones; erchivum generale providendum; actio Commissionum generalium provehenda; domus
    recreationis sustentandae; expensae pro inceptis oeconomicis Regiminis Generalis ferendae;
    actiones apostolicae praesertim Mariales, charitativae promovendae etc.
</p>
<p>
    Ad bona Ordinis, quae gubernationi subsunt administratoris generalis sub directione P.
    Generalis, pertinent: domus Ordinis propriae provinciis non adiunctae; contributiones
    sanctuariorum, singulorum monasteriorum, sicut et provinciarum a Regimine generali statutae;
    fructus laborum a sodalibus Curiae generalitiae susceptorum; omnes alii proventus in aerarium
    Ordinis fluentes, iuxta ordinationes a competentibus auctoritatibus latas.
</p>

<h2 id="art134">Articulus 134</h2>

<p>
    Administrator generalis, qui sub directione Patris Generalis et Definitorii maneat, Ordinis
    aerarium ac librum accepti et expensi moderetur. Documentationem status oeconomici totius
    Ordinis conficiat atque in ea mutationes notet. Opera, quae sumptu Ordinis suscipiuntur, et a
    Patre Generali et Definitorio ordinata sunt, coordinet eiusque invigilet. Cum administratoribus
    provinciarum et singularum domorum religiosarum modo systematico cooperetur eorumque negotia
    Patre Generali mandante etiam visitare potest. Domibus recreationis dirigendis invigilet.
    Insuper ad officia eiusdem pertinet, ut actuales leges civiles et ecclesiasticas cognoscat
    necnon administratores singulorum conventuum in his rebus instruat.

</p>
<p>
    Administrator generalis, sub directione Pater Generalis et Definitori manens, semel in anno
    rationem pecuniae recipiendae dandaeque atque praestitutam rerum materialium Ordinis
    temperationem praeparet.
</p>
<p>
    Semel in anno rationem suae administrationis Patri Generali ac Definitorio singillatim reddat.
</p>


<h2>De Secretario Generali</h2>


<h2 id="art135">Articulus 135</h2>

<p>
    Secretarium generalem, qui noster religiosus a votis perpetuis sit, Pater Generalis de consensu
    Definitorii nominet. Ipsius muneris est:
</p>

<ol class="alph">
    <li> Patrem Generalem in negotiis currentibus expediendis adiuvare;</li>
    <li> cancellariam Curiae generalitiae ordinare ac moderari;</li>
    <li> Ordinis secreti archivi currentis curam habere.</li>
</ol>

<p>
    Secretarius generalis secreta, quae ad res Ordinis et sessiones Definitorii attinent, disctricta
    lege custodire tenetur.

</p>
<p>
    Pater Generalis potest, si opus sit, idoneos adiutores ei tribuere, qui pariter iuramento ad
    servandum secretum obligentur.
</p>

</body>