<html>
<head>
    <title>Die 6 Novembris Omnium Sanctorum Ordinis S. Pauli I Eremitæ</title>
</head>
<body>

<feast day="Die 6 Novembris" level="Duplex majus"><span class="rubric">In Festo</span> <br />
       Omnium Sanctorum Ordinis <br />
    <span class="rubric">S. Pauli I Eremitæ</span></feast>

<reading label="Introitus"/>

<p  dropcap="special">
    Gaudeámus omnes in Dómino, diem festum celebrántes sub honóre Sanctórum ómnium; de quorum sollemnitáte gaudent Angeli et colláudant Fílium Dei. Ps. 32, 1 Exsultáte, justi, in Dómino: rectos decet collaudátio. <span class="rubric"><sp>V/</sp></span> Gloria Patri.
</p>

<h2>
    <span class="rubric">Oratio</span>
</h2>
<p  dropcap="dropcap">
    Omnípotens sempitérne Deus, qui Ecclésiam tuam váriis Sanctórum splendóribus semper illústras, prótegis, atque consérvas: concéde propítius; ut, précibus beáti Pauli primi Eremítæ, et sanctórum Filiórum ejus, quorum ómnium mérita nos sub una tribuísti celebritáte venerári, et hic ab ómnibus mundémur offénsis, et in futúro glória perfruámur ætérna. Per Dóminum.
</p>

<p class="rubric">Et fit Commemoratio Octavæ Omnium Sanctorum:</p>

<h2>
    <span class="rubric">Oratio</span>
</h2>

<p  dropcap="dropcap">
    Omnípotens sempitérne Deus, qui nos ómnium Sanctórum tuórum mérita sub una tribuísti celebritáte venerári: quǽsumus; ut desiderátam nobis tuæ propitiatiónis abundántiam, multiplicátis intercessóribus, largiáris. Per Dóminum.
</p>

<reading longref="Apoc 7, 2-4 et 13-17"><strong>Léctio libri Apocalýpsis beáti Joánnis Apóstoli</strong></reading>

<p  dropcap="dropcap">
    In diébus illis: Ecce, ego Joánnes vidi álterum Angelum ascendéntem ab ortu solis, habéntem signum Dei vivi: et clamávit voce magna quátuor Angelis, quibus datum est nocére terræ et mari, dicens: Nolíte nocére terræ et mari neque arbóribus, quoadúsque signémus servos Dei nostri in frontibus eórum. Et audívi númerum signatórum, centum quadragínta quátuor míllia signáti, ex omni tribu filiórum Israël. Et respóndit unus de senióribus, et dixit: Hi sunt, qui venérunt de tribulatióne magna, et lavérunt solas suas et dealbavérunt eas in sánguine Agni: ídeo sunt ante thronum Dei, et sérviunt ei die ac nocte in templo ejus; et qui sedet in throno ejus: et qui sedet in throno, habitábit super illos. Non esúrient neque sítient ámplus, nec cadet super illos sol, neque ullus æstus: quóniam Agnus qui in médio throni est, reget illos et dedúcet eos ad vitæ fontes aquárum, et abstérget Deus omnem lácrimam ab óculis eórum.
</p>

<p>
    <span class="rubric">Graduale Ps. 31, 10 et 11</span> Timéte Dóminum omnes Sancti ejus: quóniam nihil deest timéntibus eum. <span class="rubric"><sp>V/</sp></span> Inquiréntes autem Dóminum, non defícient omni bono.
</p>

<p>
    Allelúja, allelúja. <span class="rubric"><sp>V/</sp> Matth 11, 28</span> Veníte ad me, omnes, qui laborátis et oneráti estis: et ego refíciam vos. Allelúja.
</p>

<reading longref="Luc. 12,  32-349" dropcap="dropcap">✠ <strong><span class="rubric">S</span>equéntia sancti Evangélii secúndum Lucam</strong></reading>

<p  dropcap="dropcap">
    In illo témpore: Dixit Jesus discípulus suis: Nolíte timére, pusíllus grex, quia complácuit Patri vestro dare vobis regnum. Véndite quæ possidétis, et date eleemósynam. Fácite vobis sácculos, qui non veteráscunt, thesáurum non deficiéntem in cælis: quo fur non apprópiat neque tinea corrúmpit. Ubi enim thesáurus vester est, ibi et cor vestrum erit.
</p>

<p>
    <span class="rubric">C</span>redo.
</p>

<p>
    <span class="rubric">Offertorium Sap. 3 1, 2 et 3</span> Justórum ánimæ manu Dei sunt, et non tanget illos torméntum maliítiæ: visi sunt óculis insipiéntium mori: illi autem sunt in pace, allelúja.
</p>

<h2>
    <span class="rubric">Secreta</span>
</h2>

<p  dropcap="dropcap">
    Adésto, Dómine, supplicatiónibus nostris, quas in sollemnitáte Sanctórum ómnium Ordinis eremítici deférimus: ut, qui nostræ justítiæ fidúciam non habémus, eórum, qui tibi placuérunt, méritis adjuvémur. Per Dóminum.
</p>

<p class="rubric">
    Pro Octava Omnium Sanctorum
</p>

<h2>
    <span class="rubric">Secreta</span>
</h2>

<p  dropcap="dropcap">
    Múnera tibi, Dómine, nostræ devotiónis offérimus: quæ et pro cunctórum tibi grata sint honóre Justórum, et nobis salutária, te miseránte, reddántur. Per Dóminum.
</p>

<break />

<reading label="Communio  " ref="Matth 5, 8-10" />

<p  dropcap="dropcap">
    Beáti mundo corde, quóniam ipsi Deum vidébunt; beáti pacífici, quóniam fílii Dei vocabúntur; beáti, qui persecutiónem patiúntur propter justítiam, quóniam ipsórum est regnum cælórum.
</p>

<h2>
    <span class="rubric">Postcommunio</span>
</h2>

<p  dropcap="dropcap">
    Súmpsimus, Dómine Deus, Sanctórum ómnium Eremitárum sollémnia celebrántes, Sacraménta cæléstia, præsta, quǽsumus; ut, quod temporáliter gérimus, ætérnis gáudiis consequámur. Per Dóminum.
</p>

<p class="rubric">
    Per Octava Omnium Sanctorum
</p>

<h2>
    <span class="rubric">Postcommunio</span>
</h2>

<p  dropcap="dropcap">
    Da quǽsumus, Dómine, fidélibus pópulis ómnium Sanctórum semper veneratióne lætári: et eórum perpétua supplicatióne muníri. Per Dóminum.
</p>

<break />

</body>