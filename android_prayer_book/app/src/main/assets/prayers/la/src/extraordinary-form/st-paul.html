<html>
<head>
    <title>Sancti Patriarchæ Nostri Pauli Primi Eremitæ</title>
</head>
<body lang="la">

<h1 class="index">
    <span>Die 10 ianuarii</span>
    <span class="rubric"><span class="upper">Sancti Patriarchæ Nostri</span></span> <br/>
    <span class="upper">Pauli Primi Eremitæ</span> <br/>
    <span class="rubric"><span class="upper">Duplex I Classis cum octava Communi</span></span>
</h1>

<reading label="Introitus" ref="Ps. 54, 8-9"/>

<p dropcap="special4">
    Ecce elongávi fúgiens et mansi in solitúdine, exspectábam eum, qui me salvum fecit a
    pusillanimitáte spíritus, et tempestáte. <span class="rubric">(T.P.</span> Allelúja, allelúja.<span
        class="rubric">) Ps. Ibid 1</span> Exáudi, Deus, oratiónem
    meam, et ne despéxeris deprecatiónem meam, inténde mihi et exáudi me. <span class="rubric"><sp>V/</sp></span>
    Glória Patri.
</p>

<p class="rubric">Pro fratribus nostri Ordinis</p>

<h2>
    <span class="rubric">Oratio</span>
</h2>

<p dropcap="dropcap">
    Deus, qui beátum Paulum Patrem nostrum, spretis mundi pompis, ad erémum confúgere, ibíque in
    contemplatióne tui nóminis vitæ cursum perfícere dignátus es; da nobis, ejus intercedéntibus
    méritis; ut et mundána despícere, et cæléstia sectári mereámur. Per dóminum.
</p>

<reading label="Pro extraneis" ref="Oratio"/>

<p dropcap="dropcap">
    Omnípotens et miséricors Deus, qui beátum Paulum primum Eremítam Confessórem tuum mundo mori, et
    tibi uni vívere mirabíliter fecísti; præsta, quǽsumus; ut, ejus intercessióne, fidéles tui
    terréna despíciant, et te solum devóta mente secténtur. Per Dóminum.
</p>

<break/>

<p class="rubric">Et fit Com. Octavæ Epiphaniæ:</p>

<h2>
    <span class="rubric">Oratio</span>
</h2>

<p dropcap="dropcap">
    Deus qui hodiérna die Unigénitum tuum géntibus stella duce revelásti: concéde propítius; ut, qui
    jam te ex fide cognóvimus, usuque ad contemplándam spéciem tuæ celsitúdinis perducámur. Per
    eúndum Dóminium.
</p>

<reading longref="Sap. 10, 10-13"><strong>Léctio Libri Sapiéntiæ</strong></reading>

<p dropcap="dropcap">
    Prófugum iræ fratris justum dedúxit Dóminus per vias rectas, et osténdit illi regnum Dei, et
    dedit illi sciéntiam sanctórum, honestávit illum in labóribus et complévit labóres illíus. In
    fraude circumveniéntium illum áffuit illi, et honéstum fecit illum. Custodivit illum ab
    inimícis, et a seductóribus tutávit illum, et certámen forte dedit illi, ut vínceret et sciret,
    quóniam ómnium poténtior est sapiéntia. Hæc vénditum justum non derelíquit, sed a peccatóribus
    liberávit eum; descenditque cum illo in fóveam.
</p>

<p>
    <span class="rubric">Graduale Ps. 30, 20</span> Quam magna multitúdo dulcédinis tuæ, Dómine,
    quam abscondísti timéntibus te. <span class="rubric"><sp>V/</sp></span> Perfecísti eis, qui
    sperant in te.
</p>

<p>
    Allelúja, allelúja. <span class="rubric"><sp>V/</sp>&nbsp;Ps. Ibid 21</span> Abscóndes eos in
    abscóndito faciéi tuæ a conturbatióne hóminum. Allelúja.
</p>

<hr class="rubric"/>

<p>
    <span class="rubric">Post Septuagesimam, omissis</span> Allelúja <span class="rubric">et Versu sequenti, discitur:</span>
</p>

<p>
    <span class="rubric">Tractus Ps. 101, 7</span> Símilis factus sum pellicáno solitúdinis, factus
    sum sicut nictícorax in domicílio. <span class="rubric"><sp>V/</sp>&nbsp;ibid 8</span> Vigilávi et
    factus sum sicut passer solitárius in tecto.
</p>

<p class="rubric">
    Tempore autem Paschali omittitur Graduale. et ejus loco dicitur:
</p>

<p>
    Allelúja, allelúja. <span class="rubric"><sp>V/</sp>&nbsp;Threni 3, 27-28</span> Bonum est viro cum
    portáverit jugum ab adolescéntia sua; sedébit solitárius et tacébit, quia leváit super se.
    Allelúja. <span class="rubric"><sp>V/</sp>&nbsp;Ps. 44, 11</span> Vide, et inclína aurem tuam, et
    obliviscere pópulum tuum et domum patris tui. Allelúja.
</p>

<hr class="rubric"/>

<reading longref="Matth. 11, 25-30" dropcap="dropcap">✠ <strong><span class="rubric">S</span>equéntia
    santi Evangélii secúndum Matthǽum</strong></reading>

<p dropcap="dropcap">
    In illo témpore: Respóndens Jesus, dixit: Confíteor tibi. Pater, Dómine cæli et terræ, quia
    abscondísti hæc a sapiéntibus et prudéntibus, et revelásti ea párvulis. Ita, Pater, quóniam sic
    fuit plácitum ante te. Omnia mihi trádita sunt a Patre meo. Et nemo novit Fílium nisi Pater:
    neque Patrem quis novit nisi Fílius, et cui volúerit Fílius reveláre. Veníte ad me, omnes, qui
    laborátis et oneráti estis, et ego refíciam vos. Tóllite jugum meum super vos, et díscite a me,
    quia mitis sum et húmilis corde: et inveniétis réquiem animábus vestris. Jugum enim meum suave
    est, et onus meum leve.
</p>

<p>
    <span class="rubric">C</span>redo, <span class="rubric">per totam Octavam.</span>
</p>

<p>
    <span class="rubric">Offertorium Os. 2, 14</span> Ducam eum in solitúdinem et loquar ad cor
    ejus. <span class="rubric">(T.P.</span> allelúja.<span class="rubric">)</span>
</p>

<h2><span class="rubric">Secreta</span></h2>

<p dropcap="dropcap">
    Hæc múnera, quǽsumus, Dómine, quæ beáti Pauli Confessóris tui natalícia recoléntes offérimus, et
    nobis salutária, et divínæ majestáti tuæ fiant accépta. Per Dóminum.
</p>

<p class="rubric">
    Pro Octava Epiphaniæ
</p>

<h2><span class="rubric">Secreta</span></h2>

<p dropcap="dropcap">
    Ecclésiæ tu, quǽsumus, Domine, dona propítius intuére: quibus non jam aurum, thus et myrrha
    profértur; sed quod eísdem munéribus declarátur, immolátur et súmitur, Jesus Christus, Fílius
    tuus, Dóminus noster: Qui tecum vivit et regnat.
</p>

<p class="rubric">Præfatio et Communicántes Epiphaniæ; post Octavam Præfatio communis.</p>

<p>
    <span class="rubric">Communio Ps. 110, 4 et 5</span> Memóriam fecit mirabílium suórum miséricors
    et miserátor Dóminus, escam dedit timéntibus se. <span class="rubric">(T. P.</span>
    Allelúja.<span class="rubric">)</span>
</p>

<h2><span class="rubric">Postcommunio</span></h2>

<p dropcap="dropcap">
    Súpplices te, Dómine, deprecámur: ut, sicut beátum Paulum temporáli alimónia réfici, et ad te
    perveníre voluísti, ita nos étiam sacris munéribus satiátos, consórtio glóriæ tuæ pérfrui fácias
    sempitérno. Per Dóminum.
</p>

<break/>

<p class="rubric">Pro Octava Epiphaniæ</p>

<h2><span class="rubric">Postcommunio</span></h2>

<p dropcap="dropcap">
    Præsta, quǽsumus, omnipotens Deus; ut, quæ sollémni celebrámus offício, purificátæ mentis
    intelligéntia consequámur. Per Dóminum.
</p>

<hr class="rubric"/>

<p>
    ¶ <span
        class="rubric">Die 15 Januarii Missa ut in Festo; 2 Oratio S. Mauri Abb., 3 Or. B. M. V.</span>
    Deus, qui salútis ætérnæ.
</p>

<p class="rubric">
    Die 17 Januarii, in Octava S. Pauli I Eremitæ, Missa ut in Festo.
</p>

</body>