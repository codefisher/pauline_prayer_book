<html>
<head>
    <title>Die 7 novembris - Memoria - Omnium Sanctorum Ordinis</title>
</head>
<body lang="la">

<h1 class="index"><span class="rubric">Die 7 novembris</span> <br /> Omnium Sanctorum Ordinis</h1>

<h2><span class="rubric">Memoria</span></h2>

<h2 class="rubric">Antiphona ad Introitum</h2>

<litany>
    Gaudeamus omnes in Domino,
    diem festum celebrantes
    sub honore Sanctorum omnium Ordinis protoeremitici nostri,
    de quorum sollemnitate gaudent Angeli,
    et collaudant Filium Dei.
</litany>

<h2 class="rubric">Collecta</h2>
<litany>
    Omnipotens sempiterne Deus,
    qui Ecclesiam tuam variis sanctorum splendoribus semper illustras,
    protegis atque conservas, concede propitius,
    ut precibus beati Pauli primi eremitae et sanctorum filiorum filiarumque eius,
    quorum omnium merita nos sub una tribuisti memoria venerari,
    et hic ab omnibus mundemur offensis,
    et in futuro gloria perfruamur aeterna.
    Per Dominum nostrum Iesum Christum Filium tuum,
    qui tecum vivit et regnat in unitate Spiritus Sancti, Deus,
    per omnia saecula saeculorum.
</litany>

<h2 class="rubric">Super oblata</h2>
<litany>
    Adesto, Domine, supplicationibus nostris,
    quas in memoria Sanctorum omnium Ordinis protoeremitici nostri deferimus,
    ut, qui nostrae iustitiae fiduciam non habemus,
    eorum, qui tibi placuerunt, meritis adiuvemur.
    Per Christum Dominum nostrum.
</litany>

<h2 class="rubric">Antiphona ad Communionem <span class="ref">Mt 5, 8-10</span></h2>
<litany>
    Beati mundo corde, quoniam ipsi Deum videbunt;
    beati pacifici, quoniam filii Dei vocabuntur;
    beati qui persecutionem patiuntur propter iustitiam,
    quoniam ipsorum est regnum caelorum.
</litany>

<h2 class="rubric">Post communionem</h2>
<litany>
    Sumpsimus, Domine Deus,
    Sanctorum omnium monachorum Ordinis nostri sollemnia celebrantes, Sacramenta caelestia;
    praesta, quaesumus, ut, quod temporaliter gerimus, aeternis gaudiis consequamur.
    Per Christum Dominum nostrum.
</litany>


</body>
</html>