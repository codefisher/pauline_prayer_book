<html>
<head>
    <title>Die 15 ianuarii - Sollemnitas - Sancti Pauli Primi Eremitæ Patroni Ordinis</title>
</head>
<body lang="la">

<h1 class="index"><span class="rubric">Die 15 ianuarii</span> <br />Sancti Pauli Primi Eremitæ <br /> Patroni Ordinis</h1>

<h2><span class="rubric">Sollemnitas</span></h2>

<h2 class="rubric">Antiphona ad Introitum <span class="ref">Ps 54, 7-9</span></h2>
<litany>
    Quis dabit mihi pennas sicut columbæ, et volabo et requiescam?
    Ecce elongabo fugiens et manebo in solitudine.
    Exspectabo eum qui salvum me faciat, a spiritu procellæ et tempestate.
</litany>

<p class="noindent">
    <span class="rubric">Dicitur</span> Gloria in excelsis<span class="rubric">.</span>
</p>

<h2 id="collect" class="rubric">Collecta</h2>
<litany>
    Deus, qui beatum Paulum, Patrem nostrum,
    in eremo sanctitatem adipisci fecisti:
    concede, ipso intercedente,
    ut in orationis et servitutis spiritu proficientes,
    tibi in amore appropinquare valeamus.
    Per Dominum nostrum Iesum Christum Filium tuum,
    qui tecum vivit et regnat in unitate Spiritus Sancti,
    Deus, per omnia sæcula sæculorum.
</litany>

<ebook>
    <p class="instruction" id="links">
        <a href="../lectionary/st-paul-the-first-hermit.html">Lectiones Biblicæ</a>
    </p>
</ebook>

<p class="noindent">
    <span class="rubric">Dicitur</span> Credo
</p>

<h2 id="offerings" class="rubric">Super Oblata</h2>
<litany>
    Quæsumus te, Domine,
    ut munera quæ tibi offerimus
    in nataliciis sancti Pauli, Patris nostri,
    et nobis salutaria, et tibi fiant accepta.
    Per Christum Dominum nostrum.
</litany>

<div id="preface">
    <h2 class="rubric">Praefatio de Santo Paulo Primo Eremita</h2>

    <p class="noindent">
        <sp>V/</sp> Dóminus vobíscum.<br />
        <sp>R/</sp> Et cum spíritu tuo.
    </p>

    <p class="noindent">
        <sp>V/</sp> Sursum corda.<br />
        <sp>R/</sp> Habémus ad Dóminum.
    </p>

    <p class="noindent">
        <sp>V/</sp> Grátias agámus Dómino Deo nostro.<br />
        <sp>R/</sp> Dignum et iustum est.
    </p>

    <litany includeblank="includeblank">
        Vere dignum et iustum est, aequum et salutare,
        nos tibi semper et ubique gratias agere:
        Domine, sancte Pater, omnipotens aeterne Deus:
        per Christum Dominum nostrum.

        Aeternum complens salutis consilium
        populus electus voluisti ut desertum transiret,
        ubi foedus tecum pepigit veluti pacti aeterni indicium in Filii Tui sanguine.

        Qui temporum in plenitudine
        idem sacravit desertum cum a Iosepho ac Maria in Aegyptum deferretur.

        Caelorum deinde Regnum nuntiaturus
        a Spiritu in desertum perductus est
        ut ab adversario antiquo tentaretur,
        cum simul etiam commonstraret per orationem ac poenitentiam
        vocari nos ad mali superandas illecebras
        tibi soli ut adorantes serviremus.

        Etiam sancto Paulo deserti ostendisti experimentum,
        ut Te solum possideret.
        Nostro itaque nunc in itinere
        dux evangelicae perfectionis effulget,
        unde corpore nostro in mortali eandem Filii tui
        paschalem gestare et ipsi nos valeamus victoriam.

        Propter hoc benevolentiae tuae munus,
        cum Angelorum atque Sanctorum turba,
        hymnum laudis tibi canimus, sine fine dicentes:

        Sanctus, Sanctus, Sanctus Dominus Deus Sabaoth.
        Pleni sunt caeli et terra gloria tua.
        Hosanna in excelsis.
        Benedictus qui venit in nomine Domini.
        Hosanna in excelsis.
    </litany>

</div>

<h2 class="rubric">Antiphona ad Communionem <span class="ref">Ps 110, 4-5</span></h2>

<litany>
    Memoriam fecit mirabilium suorum, misericors et miserator Dominus.
    Escam dedit timentibus se; memor erit in sæculum testamenti sui.
</litany>

<h2 class="rubric">Post Communionem</h2>

<litany>
    Domini Deus, qui beatum Paulum
    temporali alimonia refici et ad te pervenire voluisti,
    supplices te deprecamur,
    ut nos sacris muneribus satiati,
    consortio gloriæ tuæ perfrui sempiterno valeamus.
    Per Christum Dominum nostrum.
</litany>

</body>
</html>