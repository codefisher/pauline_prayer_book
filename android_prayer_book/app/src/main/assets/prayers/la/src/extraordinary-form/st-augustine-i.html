<html>
<head>
    <title>Die 28 vel 29 Februarii S. Patris Augustini In Translatone secundaria</title>
</head>
<body lang="la">

<feast day="Die 28 vel 29 Februarii" level="Duplex majus"><span class="rubric">In Translatone secundaria</span> <br />
    S. Patris Augustini <br />
    <span class="rubric">Ep., Conf. Et Eccl. Doct.</span></feast>

<reading label="Introitus" ref="Eccli. 15, 5"/>

<p dropcap="special">
    In médio Ecclésiæ apéruit os ejus: et implévit eum Dóminus spíritu sapiéntiæ et intelléctus: stolam glóriæ índuit eum. <span class="rubric">Ps. 91, 2</span> Bonum est confitéri Dómino: et psállere nómini tuo, Altíssime. <span class="rubric"><sp>V/</sp></span> Glória Patri.
</p>

<h2>
    <span class="rubric">Oratio</span>
</h2>
<p  dropcap="dropcap">
    Deus, qui transtulísti pópulum tuum per Mare Rubrum, et sanctíssimi Confessóris tui et Doctóris Augustíni Patris nostri, corpus super marínos vórtices transférri voluísti, et in loco tibi plácito collocári: concéde, quǽsumus; illíus précibus nos de morte ad vitam transíre, cujus hódie Translatiónem celebrámus. Per Dóminum.
</p>

<break />

<p class="rubric">
    Et, in Quadragesima, fit commemoratio Feriæ in Missis non conventualibus.
</p>

<reading longref="2 Tim. 4, 1-8"><strong>Léctio Epístolæ beáti Pauli Apóstoli ad Timótheum</strong></reading>

<p  dropcap="dropcap">
Caríssime: Testíficor coram Deo, et Jesu Christo, qui judicatúrus est vivos et mórtuos, per advéntum ipsíus et regnum ejus: prǽdica verbum, insta opportúne, importúne: árgue, óbsecra, increpa in omni patiéntia, et doctrína. Erit enim tempus, cum sanam doctrinam non sustinébunt, sed ad sua desidéria coacervábunt, sibi magístros, pruriéntes áuribus, et a veritáte quidem audítum avértent, ad fábulas autem converténtur. Tu vero vígila, in ómnibus labóra, opus fac Evangelístæ, ministérium tuum imple. Sóbrius esto. Ego enim jam delíbor, et tempus resolutiónis meæ instat. Bonum certámen certávi, cursum consummávi, fidem servávi. In réliquo repósita est mihi coróna justítiæ, quam reddet mihi Dóminus in illa die, justus judex: non solum autem mihi, sed et iis, qui díligunt advéntum ejus.
</p>

<p>
    <span class="rubric">Graduale Ps. 36, 30-31</span> Os justi meditábitur sapiéntiam, et lingua ejus loquétur judícium. <span class="rubric"><sp>V/</sp></span> Lex Dei ejus in corde ipsíus: et non supplantabúntur gressus ejus.
</p>

<p>
    <span class="rubric">Tractus Ps. 111, 1-3</span> Beátus vir, qui timet Dóminum: in mandátis ejus cupit nimis. <span class="rubric"><sp>V/</sp></span> Potens in terra erit semen ejus: generátio rectórum benedicétur. <span class="rubric"><sp>V/</sp></span> Glória et divítiæ in domo ejus: et justítia ejus manet in sǽculum sǽculi.
</p>

<reading longref="Matth. 5, 13-19" dropcap="dropcap">✠ <strong><span class="rubric">S</span>equéntia sancti Evangélii secúndum Matthǽum</strong></reading>

<p  dropcap="dropcap">
In illo témpore: Dixit Jesus discípulis suis: Vos estis sal terræ. Quod si sal evanúerit, in quo saliétur? Ad níhilum valet ultra, nisi mittátur foras, et conculcétur ab homínibus. Vos estis lux mundi. Non potest cívitas abscóndi supra montem pósita. Neque accéndunt lucérnam, et ponunt eam sub módio, sed super candelábrum, ut lúceat ómnibus qui in domo sunt. Sic lúceat lux vestra coram homínibus, ut vídeant ópera vestra bona, et gloríficent Patrem vestrum, qui in cælis est. Nolíte putáre, quóniam veni sólvere legem aut prophétas: non veni sólvere sed adimplére. Amen, quippe dico vobis, donec tránseat cælum et terra, jota unum aut unus apex non præteríbit a lege, donec ómnia fiant. Qui ergo sólverit unum de mandátis istis mínimis, et docúerit sic hómines, mínimus vocábitur in regno cælórum: qui autem fécerit et docúerit, hic magnus vocábitur in regno cælórum. Credo.
</p>

<p>
    <span class="rubric">Offertorium Ps. 91, 13</span> Justus ut palma florébit: sicut cedrus, quæ in Líbano est, multiplicábitur.
</p>

<h2>
    <span class="rubric">Secreta</span>
</h2>
<p  dropcap="dropcap">
Santi Augustíni Pontíficis tui atque Doctóris nobis, Dómine, pia non desit orátio: quæ et múnera nostra concíliet; et tuam nobis indulgéntiam semper obtíneat. Per Dóminum.
</p>

<p class="rubric">
    Et, in Quadragesima, fit Commemoratio Feriæ, ut supra.
</p>
<p class="rubric">
    Præfatio Propria.
</p>

<p>
    <span class="rubric">Communio Luc. 12, 42</span> Fidélis servus et prudens, quem constítuit dóminus super famíliam suam: ut det illis in témpore trítici mensúram.
</p>

<h2>
    <span class="rubric">Postcommunio</span>
</h2>

<p  dropcap="dropcap">
    Ut nobis, Dómine, tua sacrifícia dent salútem: beátus Augustínus Póntifex tuus et Doctor egrégius, quǽsumus, precátor accédat. Per Dóminum.
</p>

<p  class="rubric">
    Et, in Quadragesima, fit Commemoratio Feriæ, ut supra; et de ea legitur Evangelium in fine, juxta Rubricas.
</p>

<div id="music">
    <gregorian>praefatio-sollemnis-augustino</gregorian>

    <gregorian>praefatio-ferialis-augustino</gregorian>
</div>

<div id="preface">

    <h2>Præfatio de S. P. Augustino</h2>

    <p class="rubric">Sequens præfatio dicitur in omnibus Festis S. Patris Augustini etiam commemoratis, juxta Rubricas.</p>

    <p>
        <span class="rubric"><sp>V/</sp></span> Per ómnia sǽcula sæculórum. <br/>
        <span class="rubric"><sp>R/</sp></span> Amen. <br/>
        <span class="rubric"><sp>V/</sp></span> Dóminus vobíscum. <br/>
        <span class="rubric"><sp>R/</sp></span> Et cum spíritu tuo. <br/>
        <span class="rubric"><sp>V/</sp></span> Sursum corda. <br/>
        <span class="rubric"><sp>R/</sp></span> Habémus ad Dóminum. <br/>
        <span class="rubric"><sp>V/</sp></span> Grátias agámus Dómino, Deo nostro. <br/>
        <span class="rubric"><sp>R/</sp></span> Dignum et justum est.
    </p>

    <p  dropcap="dropcap">
        Vere dignum et justum est, æquum et salutáre, nos tibi semper et ubíque grátias ágere: Dómine sancte, Pater omnípotens, ætérne Deus:
        <span class="rubric">Q</span>uia vas electiónis tuæ, et lux doctórum, mellífluus Augustinus, toto terrárum orbe rádio miræ claritátis infúlsit: et Ecclésiam sanctam fídei orthodóxæ vere Augustínus illustrávit: destrúxit hǽreses, erróres répulit hæreticósque prostrávit ac status fidélium univérsæ christiánæ vitæ Augustínus móribus decorávit: cléricos dócuit, láicos mónuit, dévios in viam veritátis redúxit, cunctorúmque conditiónibus salúbriter providéndo, tuam in hoc mari navículam Augustínus próvide gubernávit. Et ídeo cum Angelis et Archángelis, cum Thronis et Dominatiónibus cumque omni milítia cæléstis exércitus, hymnum glóriæ tuæ cánimus, sine fine dicéntes:
    </p>

    <p>
        <span class="rubric">S</span>anctus, <span class="rubric">S</span>anctus, <span class="rubric">S</span>anctus
        Dóminus Deus Sábaoth.
        <span class="rubric">P</span>leni sunt cæli et terra glória tua.
        <span class="rubric">H</span>osánna in excélsis.
        <span class="rubric">B</span>enedíctus, qui venit in nómine Dómini.
        <span class="rubric">H</span>osánna in excélsis.
    </p>

</div>

</body>