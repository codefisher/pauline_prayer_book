<html>
<head>
    <title>Die 17 Julii Ss. Andreæ et Benedicti</title>
</head>
<body>

<feast day="Die 17 Julii" level="Duplex Majus"><span class="upper">Ss. Andreæ et Benedicti</span></feast>



<reading label="Introitus" ref="Ps. 144, 10-11"/>

<p dropcap="special">
    Confiteántur tibi, Dómine, ómnia ópera tua, et Sancti tui benedícant tibi: glóriam regni tui dicent, et poténtiam tua loquéntur. Ps. Ibid 1 Exaltábo te, Deus meus, Rex: et benedícam nómini tuo in sǽculum, et in sǽclum sǽculi. <span class="rubric"><sp>V/</sp></span> Glória Patri.
</p>

<h2>
    <span class="rubric">Oratio</span>
</h2>

<p  dropcap="dropcap">
    Concéde, quǽsumus, omnípotens Deus : ut ad meliórem vitam beatórum Andréæ et Benedícti Confessórum tuórum exémpla nos próvocent; quátenus, quorum memóriam ágimus, étiam actus imitémur. Per Dóminum.
</p>

<p class="rubric">
    Et fit Commemoratio S. Alexii C.:
</p>

<h2>
    <span class="rubric">Oratio</span>
</h2>

<p  dropcap="dropcap">
    Deus qui nos beáti Aléxii Confessóris tui ánnua sollemnitáte lætíficas: concéde propítius; ut, cujus natalícia colimus étiam actiónes imite’emur. Per Dóminum.
</p>

<reading longref="Eccli. 2, 7-13"><strong>Léctio libri Sapiéntiæ</strong></reading>

<p  dropcap="dropcap">
    Metuéntes Dóminum, sustinéte misericórdiam ejus: et non deflectátis ab illo, ne cadátis. Qui timétis Dóminum, crédite illi: et non evacuábitur merces vestras. Qui timétis Dóminum speráte in illum: et in oblectatiónem véniet vobis misericórdia. Qui timétis Dóminum dilígite illum: et illuminabúntur corda vestra. Respícite, fílii natiónes hóminum: et scitóte quia nullus sperávit in Dómino et confúsus est. Quis enim permánsit in mandátis ejus, et derelíctus est? aut quis invocávit eum, et despéxit illum? Quóniam pius et miséricors est Deus, et remíttet in die tribulatiónis peccáta: et protéctor est ómnibus exquiréntibus se in veritáte.
</p>

<p>
    <span class="rubric">Graduale Ps. 30 24-25</span> Dilígite Dóminum omnes Sanctí ejus, quóniam veritátem requíret Dóminus, et retríbuet abundánter faciéntibus supérbiam. <span class="rubric"><sp>V/</sp></span> Viríliter ágite, et confortétur cor vestrum, omnes qui sperátis in Dómino.
</p>

<p>
    Allelúja, allelúja. <span class="rubric"><sp>V/</sp> Ps. 9,11</span> Sperent in te, qui novérunt nomen tuum, quóniam non dereliquísti quæréntes te, Dómine. Allelúja.
</p>

<p class="rubric">
    Post Septuagesimam, omissis Allelúja et Versu sequenti, dicitur:
</p>

<p>
    <span class="rubric">Tractus Ps. 33-9-11</span> Gustáte et vidéte quóniam suávis est Dóminus: beátus vir qui sperat in eo. <span class="rubric"><sp>V/</sp></span> Timéte Dóminum, omnes Sancti ejus, quóniam non est inópia timéntius eum. <span class="rubric"><sp>V/</sp></span> Dívites eguérunt et esuriérunt: inquiréntes autem Dóminum non minuéntur omni bono.
</p>

<p class="rubric">
    Tempore Paschali omittitur Graduale, et ejus loco dicitur:
</p>

<p>
    Allelúja, Allelúja. <span class="rubric"><sp>V/</sp></span> Ps. 9, 11 Sperent in te, qui novérunt nomen tuum, quóniam non dereliquísti quæréntes te, Dómine. Allelúja. <span class="rubric"><sp>V/</sp> Ps. 139, 14</span> Justi confitebúntur nómini tuo, Dómine, et habitábunt recti cum vultu tuo. Allelúja.
</p>

<reading longref="Luc. 12, 35-40" dropcap="dropcap">✠ <strong><span class="rubric">S</span>equéntia sancti Evangélii secúndum Lucam</strong></reading>

<p  dropcap="dropcap">
    In illo témpore: Dixit Jesus discípulis suis: Sint lumbi vestri præcíncti, et lucérnæ ardéntes in mánibus vestris, et vos símiles homínibus expectántibus dóminum suum, quando revertátur a núptiis, ut, cum vénerit et pulsáverit, conféstim apériant ei. Beáti servi illi, quos cum vénerit dóminus invénerit vigilántes: amen, dico vobis, quod præcínget se, et fáciet illos discúmbere, et tránsiens ministrábit illis. Et si vénerit in secúnda vigília, et si in tértia vigília vénerit, et ita invénerit beáti sunt servi illi. Hoc autem scitóte, quóniam, si sciret pater famílias, qua hora fur veníret, vigiláret útique et non síneret pérfodi domum suam. Et vos estóte paráti, quia, qua hora non putátis, Filius hóminis véniet.
</p>

<p>
    Offertorium <span class="rubric">Ps. 67, 4</span> Justi epuléntur, et exsúltent in conspéctu Dei, et delecténtur in lætítia.
</p>

<h2>
    <span class="rubric">Secreta</span>
</h2>

<p  dropcap="dropcap">
    Hóstias ad altáre tuum offeréntibus, Dómine, da nobis illum pietátis afféctum, quem beátis Andréæ et Benedícto Confessóribus tuis infudísti: ut pura mente ac férvido corde rei sacræ attendámus, et sacrifícium tibi plácitum nobísque profícuum immolémus. Per Dóminum.
</p>

<reading ref="Secreta" label="Pro S. Alexio" />

<p  dropcap="dropcap">
    Laudis tibi, Dómine, hóstias immolámus in tuórum commemoratióne Sanctórum: quibus nos et præséntibus éxui malis confídimus et futúris. Per Dóminum.
</p>

<p>
    <span class="rubric">Communio Luc. 12, 37</span> Beáti servi illi, quos cum vénerit Dóminus, invénerit vigilántes: amen, dico vobis, quod præcínget se, et fáciet illos discúmbere, et tránsiens ministrábit illis.
</p>

<h2>
    <span class="rubric">Postcommunio</span>
</h2>

<p  dropcap="dropcap">
    Tríbuat nobis, omnípotens Deus, suffragántibus beatórum Andríæ et Benedícti Confessórum tuórum précibus, reféctio sacra subsídium: ut et castitátis mundítiam observémus in córpore, et lumen veritátis exhibeámus in ópere. Per Dóminum.
</p>

<h2>
    <span class="rubric">Pro S. Alexio <br /> Postcommunio</span>
</h2>

<p  dropcap="dropcap">
    Refécti cibo potúque cælésti, Deus noster, te súpplices exorámus: ut, in cujus hæc commemoratióne percépimus, ejus muniámur et précibus. Per Dóminum.
</p>

<p class="rubric">
    (Missa mutata decreto S. R. C. de die 2 Aprilis 1938)
</p>

</body>