<html>
<head>
    <title>Caput III: De Institutione Sacerdotali</title>
</head>
<body class="constitutions" lang="la">

<h1 class="index">Caput III: De Institutione Sacerdotali</h1>


<h2 id="norm87">Norma 87</h2>

<p>
    Ordinis nostri sortes potriore ratione a qualitate sacerdotum dependent, quorum formatio in Seminario peragitur. Propterea illud in tali monasterio instituatur, in quo omnes educationis integrae condiciones ad sacerdotium in tuto ponantur. Ibi etiam facultas utendi auxilio bibliothecarum, peritorum et collaborationis cum aliis scientiae centris etc. datur.
</p>

<h2 id="norm88">Norma 88</h2>

<p>
    Superior maior:
</p>

<ol class="alph">
    <li>
        educatorum et magistrorum labore necnon mutua cooperatione, successibus scientificis ac impensis in activitatem Ordinis occupetur;
    </li>
    <li>
        principalioribus eventibus vitae seminaristicae interesse conetur (augurationi et anni academici conclusioni, ordinibus presbyteratus, festo patronali etc.);
    </li>
    <li>
        occasione visitationis integram formationem alumnorum cognoscat ac peculiari modo profectui eorum in scientia attendat;
    </li>
    <li>
        ante professionem sollemnem et ordines sacros cum alumnis collocutiones in persona peragat.
    </li>
    <li>
        regulamen ac annuam negotiorum rationem in Seminario approbet;
    </li>
    <li>
        <p>condiciones materiales ac debite fungendum Seminarium necessarias tutetur. </p>
        <p>In hunc quidem finem, inter alia, praestationes singulorum conventuum in bonum Seminarii definiat.</p>
    </li>
</ol>


<h2 id="norm89">Norma 89</h2>

<p>
    Omnia monasteria, praeter opem oeconomicam praestandam, Seminarium nostrum Deo in precibus, praesertim in unaquaque feria quinta, commendent. Consodales influxus sui paedagogici memores, in conversationibus cum alumnis caveant omnia, quibus conamina paedagogica frustrentur, inter alia eversionem auctoritatis superiorum et educatorum evitent.
</p>

<h2 id="norm90">Norma 90</h2>

<p>
    Magistri et educatores nequeunt onerari stabilibus officiis, quae eos a labore scientifico et paedagogico impediant. Suadetur tamen, ut negotia subeant, quae cum eorum disciplina speciali conveniunt; cum monasteriis vel respectivis Commissionibus, ministeriis pastoralibus non exceptis, collaborent. Hac enim cooperatione hi, quibus ab Ordine institutio iuvenis generationis commissa est, melius actuales necessitates Communitatis nostrae cognoscere poterunt, ut alumnos ad has suscipiendas apte praeparent.
</p>


<h2 id="norm91">Norma 91</h2>

<p>
    Alumni nostri pro peculiaribus condicionibus ab Ordine eis praestitis gratum animum rependentes:
</p>

<ol class="alph">
    <li>
        sanctuariis, domibus et ecclesiis opem ferant, si valeant, praesertim tempore feriarum,
        occasione festorum et notabilium sollemnitatum. Labores isti pariter facultatem eis
        exercendi opera pastoralia praebent;
    </li>
    <li>
        suum cum Ordine vinculum manifestent peculiari amore et cura domus studiorum, rerum usus
        cotidiani auxiliorum scientiae, librorum etc., quae dominium Seminarii remaneant;
    </li>
    <li>
        etiamsi studiis principaliter vacent, laborem quoque physicum, si necesse sit, subeant: dum
        vero id faciunt, non solis rationibus recreationis moveantur, sed etiam aestimatione laboris
        ducantur.
    </li>
</ol>

<h2 id="norm92">Norma 92</h2>

<p>
    Rector Seminarii de uniformi directione alumnorum institutionis respondeat:
</p>

<ol class="alph">
    <li>
        conventus magistrorum et educatorum modo systematico ordinet. Conventus isti indolem paedagogicam et scientificam prae se ferant, non tantum tractationi de rebus currentibus Seminarii, sed etiam mutuae informationi de actualibus qua estionibus variarum regionum servientes;
    </li>
    <li>
        saltem semel in semestri alumnos in unum colligendos adeat ad res studiorum et formationis tractandas;
    </li>
    <li>
        illata a magistris et alumnis proposita ac dubia quae ad vitam nostri Seminarii spectant, semper perpendere paratus sit. Suadetur etiam, ut cum quovis alumno saltem semel in anno colloquium habeat.
    </li>
</ol>

<h2 id="norm93">Norma 93</h2>

<p>
    Praefectus alumnorum pro institutione religiosa et sacerdotali immediate responsabilis est; per
    convenientes conferentias et alios verbi Divini praedicandi modos:
</p>

<ol class="alph">
    <li>
        alumnos in spiritu fidelitatis erga Ordinis missionem educet, profundiorem cognitionem legum
        Communitatis nostrae promoveat;
    </li>
    <li>
        instruat et iuvet alumnos ad religiosam disciplinam servandam per colloquia personalia et
        capitula, semel in mense cum clericis instituenda;
    </li>
    <li>
        activam oboedientiam doceat per alumnorum educationem ad mutuam responsabilitatem pro sua
        vocatione sacerdotali-religiosa. Cuius autem signum, inter alia, collaboratio cum consilio
        alumnorum exsistit;
    </li>
    <li>
        sanitatem eorum et res ad vitam cotidianam spectantes curet;
    </li>
    <li>
        Superiorem maiorem relationibus in scripto de alumnis et integra eorum vita, saltem bis in
        anno, informet.
    </li>
</ol>

<h2 id="norm94">Norma 94</h2>

<p>
    Magister spiritus alumnis suo auxilio in formanda conscientia inserviens, artem etiam seipsum educandi eos doceat:
</p>

<ol class="alph">
    <li>
        ab alumnis rationem vitae spiritualis exposcat, dum eos in elaboranda eadem, si opus sit, adiuvat,
    </li>
    <li>
        sua continua in Seminario praesentia et facili ad se accessu facultatem eis praebeat utendi sacramento paenitentiae ac personaliter colloquendi,
    </li>
    <li>
        collationes de rebus spiritualibus habeat et exercitiis spiritualibus unius diei in quovis mense, praesit.
    </li>
</ol>

<p>
    Magister spiritus consiliis paedagogicis, in quibus de aestimatione morali et scientifica agitur, interesse non debet.
</p>

<h2 id="norm95">Norma 95</h2>

<p>
    Praefectus studiorum ordinationibus Superiorum maiorum et rectoris implendis, quae ad studia spectant, invigilet:
</p>

<ol class="alph">
    <li>
        sub rectoris ductu partem personalem magistrorum et alumnorum dirigat,
    </li>
    <li>
        ordinem negotiorum examinumque praeparet atque apto horum cursui invigilet,
    </li>
    <li>
        Seminarii secretariatus moderamen ad eum pertineat.
    </li>
</ol>

<h2 id="norm96">Norma 96</h2>

<p>
    Amor et responsabilitas alumnorum pro Ecclesia et Ordine, qui eos ad sacerdotium praeparat ac in eis confidit, exprimatur oportet:
</p>

<ol class="alph">
    <li>
        in fundamentali officio solide adimplendo i. e. scientia acquirenda per activam partem in
        lectionibus, exercitationibus scientificis et pastoralibus; periculis tempestive superandis
        necnon ingenio in electis campis augendo, consentiente rectore;
    </li>
    <li>
        in conscientia recte formanda secundum Evangelium, Ecclesiae Magisterium et leges Ordinis,
        qua ad responsabile Populi Dei ministerium praeparentur;
    </li>
    <li>
        in consociata operatione discenda, quae manifestetur: in responsabilitate pro tota
        Communitate et singulis sodalibus; solidarietate in bono; in efficaci cooperatione cum
        superioribus ac cum alumnorum proprio regimine.
    </li>
</ol>

<h2 id="norm97">Norma 97</h2>

<p>
    Plenissimum cum Ecclesia consortium alumni experiri debent, dum sacram liturgiam participant:
</p>

<ol class="alph">
    <li>
        alumni post vota sollemnia in tota Liturgia Horarum partes habeant. Alii vero cotidie recitent Laudes matutinas, Vesperas et Completorium;
    </li>
    <li>
        peculiari modo omnes se disponant, ad Liturgiam Dominicae, in qua Ecclesia unionem suam cum Christo Resurgente plenissime vivit. Quae perficiuntur praesertim textuum biblicorum meditatione, ministerii liturgici debita praeparatione eiusque bona exsecutione;
    </li>
    <li>
        alumni ducente praefecto varias Liturgiae participandae species adhibeant, ut profundiore modo participes eius fiant et nocivam assuetudinem caveant.
    </li>
</ol>

<h2 id="norm98">Norma 98</h2>

<p>
    Alumni nostri peculiaris cum Maria unionis amoris Ordinis Paulini memores:
</p>

<ol class="alph">
    <li>
        Beatissimam Matrem in totali Deo eiusdem dedicatione sui sequantur;
    </li>
    <li>
        una cum toto Ordine dies ei dicatos celebrent, omne autem sabbatum communibus exercitiis
        Marialibus praeferentes. Indolem specialem festo patronali Immaculatae Conceptionis
        praestent, precibus novendialibus illud praecedentes;
    </li>
    <li>
        libenti animo Mariologiae studeant non solum in lectionibus, sed et privatim. Traditionales
        et novas pietatis Marialis formas cognoscant, audacter eas suscipientes, quae cum Ecclesiae
        Magisterio concordant et hodierno homini optime conveniunt.
    </li>
</ol>

<h2 id="norm99">Norma 99</h2>

<p>
    Alumni semel in trimestri Praefecto suo relationem de sequentibus reddant:
    a)  b) c)  d)  e)
</p>

<ol class="alph">
    <li> de statu sanitatis;</li>
    <li> de modo exercitia et praxes pietatis peragendi; </li>
    <li> de praescriptis Seminarii, legibus Ordinis et obligatione studendi servandis;</li>
    <li> de rebus quae vitam religiosam onerosam faciunt, auxilium vel explicationem exspectantes;</li>
    <li> post tempus feriarum rationem de modo istud transigendi reddant. </li>
</ol>

<p>
    Similes relationes de praxibus pastoralibus praestent. Alumnis proposita exhibere fas est, quae ad vitam Seminarii efficaciorem faciendam - eorum sententia - aliquid cenferant, immo ea quoque, ad totum Ordinem spectant.\
</p>

<h2 id="norm100">Norma 100</h2>

<p>
    Alumni nostri per aliquod anni tempus a Superiore maiore statutum, in domibus familiarum degere possunt:
</p>

<ol class="alph">
    <li> ut nexum cum familia sustentent;</li>
    <li> ut Ordinem in proximo ambitu praesentent;</li>
    <li>
        ut sacerdotii bona cognoscant, praesertim quae magis necessaria sunt et quae coaevi pluris faciunt.
    </li>
</ol>

<p>
    Occasione omnium e Seminario profectionum ad methodos pastorales maxime efficaces attendant, quae a pastoribus adhibentur, necnon eos libenter in labore pastorali adiuvent.
</p>

</body>