<html>
<head>
    <title>Die 15 ianuarii - Sollemnitas - Sancti Pauli Primi Eremitæ Patroni Ordinis</title>
</head>
<body lang="la">

<ebook>
    <p class="instruction">
        <a href="../mass/st-paul-the-first-hermit.html">Missæ Propriæ</a>
    </p>
</ebook>

<h1 class="index"><span class="rubric">Die 15 ianuarii</span> <br />Sancti Pauli Primi Eremitæ <br /> Patroni Ordinis</h1>

<h2><span class="rubric">Sollemnitas</span></h2>


<reading label="Lectio Prior" ref="1 Reg 17, 2-6"
         tagline="Elias abiit et fecit iuxta verbum Domini">Lectio primi libri Regnorum
</reading>

<p>
    Factum est verbum Domini ad Eliam dicens:
    &ldquo;Recede hinc et vade contra orientem et abscondere in torrente Charith qui est contra Iordanem,
    et ibi de torrente bibes; corvisque præcepi ut pascant te ibi.&rdquo;
    Abiit ergo et fecit iuxta verbum Domini cumque abisset, sedit in torrente Charith, qui est contra Iordanem.
    Corvi quoque deferebant panem et carnes mane, similiter panem et carnes vesperi; et bibebat de torrente.

</p>

<p>
    Verbum Domini.
</p>

<reading label="Psalmus Responsorius" ref="Ps 33, 2-3. 4 et 6. 9. Et 12. 14-15 (R. : 2a)"></reading>

<p class="noindent">
    <sp>R/</sp> <strong>Benedícam Dóminum in omni témpore.</strong>
</p>

<div class="prayer-group">
    <psalm>
        Benedícam Dóminum in omni témpore: *
        - semper laus eius in ore meo.
        In Dómino laudábitur anima mea *
        - audiant mansuéti et læténtur.&nbsp;<sp>R/</sp>

        Magnificáte Dóminum mecum: *
        - et exaltémus nomen eius in id ípsum.
        Accédite ad eum et inluminámini: *
        - et fácies vestræ non confundéntur.&nbsp;<sp>R/</sp>

        Gustáte, et vidéte quóniam suávis est Dóminus: *
        - beátus vir, qui sperat in eo.
        Veníte filii audíte me: *
        - timórem Dómini docébo vos.&nbsp;<sp>R/</sp>

        Próhibe linguam tuam a malo: *
        - et lábia tua ne loquántur dolum.
        Devérte a malo et fac bonum, *
        - inquíre pacem et perséquere eam.&nbsp;<sp>R/</sp>
    </psalm>
</div>

<reading label="Lectio Altera" ref="Ga 2, 19-20; 5, 24-25; 6, 14-17"
         tagline="Christo confixus sum cruci">Lectio Epistolæ beati Pauli apostoli ad Galatas
</reading>

<p>
    Ego enim per legem legi mortuus sum, ut Deo vivam. Christo confixus sum cruci:
    vivo autem iam non ego, vivit vero in me Christus; quod autem nunc vivo in carne, in fide vivo Filii Dei, qui dilexit me et tradidit se ipsum pro me.
</p>

<p>
    Qui autem sunt Christi Iesu, carnem crucifixerunt cum vitiis et concupiscentiis.
    Si vivimus Spiritu, Spiritu et ambulemus.

<p>
    Mihi autem absit gloriari nisi in cruce Domini nostri Iesu Christi, per quem mihi mundus crucifixus est, et ego mundo.
    In Christo enim Iesu neque circumcisio aliquid valet neque præputium, sed nova creatura.
    Et quicumque hanc regulam secuti fuerint, pax super illos et misericordia et super Isræl Dei.
    Ee cetero nemo mihi molestus sit; ego enim stigmata Iesu in corpore meo porto.
</p>

<p>
    Verbum Domini.
</p>

<reading label="Alleluia et versus anti Evangelium" ref="Cfr. Mt 11, 25"></reading>

<p class="noindent">
    <strong>Alleluia, alleluia, alleluia.</strong><br/>
    Benedictus es, Pater, Domini cæli et terræ, <br />
    quia mysteria regni parvulis revelasti.<br/>
    <strong>Alleluia, alleluia, alleluia.</strong>
</p>

<reading label="Evangelium" ref="Mt 11, 25-30"
         tagline="Abscondisti hæc sapientibus et revelasti ea parvulis">
    <span class="cross">☩</span> Lectio sancti Evangelii secundum Matthæum
</reading>

<p>
    In illo tempore: Respondens Iesus dixit: Confiteor tibi, Pater, Domine cæli et terræ, quia abscondisti hæc a sapientibus et prudentibus et revelasti ea parvulis.
    Ita, Pater, quoniam sic fuit placitum ante te.
    Omnia mihi tradita sunt a Patre meo; et nemo novit Filium nisi Pater, neque Patrem quis novit nisi Filius et cui voluerit Filius revelare.
</p>
<p>
    Venite ad me, omnes qui laboratis et onerati estis, et ego reficiam vos.
    Tollite iugum meum super vos et discite a me, quia mitis sum et humilis corde, et invenietis requiem animabus vestris.
    Iugum enim meum suave est et onus meum leve est.
</p>

<p>
    Verbum Domini.
</p>

<ebook>
    <p class="instruction">
        <a href="../mass/st-paul-the-first-hermit.html">Missæ Propriæ</a>
    </p>
</ebook>

</body>
</html>