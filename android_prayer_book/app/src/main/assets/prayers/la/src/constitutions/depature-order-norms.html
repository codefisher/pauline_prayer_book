<html>
<head>
    <title>Caput VII: De Egressu ab Ordine et de Dimissione</title>
</head>
<body class="constitutions" lang="la">

<h1 class="index">Caput VII: De Egressu ab Ordine et de Dimissione</h1>


<h2 id="norm206">Norma 206</h2>

<ol class="Alph">
    <li>
        <p>
            In casibus ab iure praevisis processus dimissionis religiosi a votis perpetuis
            inchoandum est.
        </p>
        <p>Processus inchoatio dimissionis requirit:</p>
        <ol class="alph">
            <li>ut Superior maior probationes colligat vel compleat,</li>
            <li>
                ut idem Superior moneat sodalem scripto vel coram duobus testibus cum comminatione
                secuturae dimissionis nisi resipiscat.
            </li>
        </ol>
    </li>
    <li>
        Superior clare significet causas dimissionis, data sodali facultate se defendendi. Si
        monitio in cassum cedat, altera canonica monitio spatio saltem 15 dierum interposito,
        adhibeatur. Si autem Superior maior cum suo Consilio censuerit etiam alteram monitionem
        inefficacem esse et defensionem rei insufficientem esse, colligat omnia acta cum responsis
        sodalis et post 15 dies ab ultima monitione frustra elapsos, supremo Moderatori transmittat
        (can. 697, 3). P. Generalis rem dimissionis sodalis secretae suffragationi subiciat ac
        denique, si id decisum fuerit, decretum dimissionis ab Ordine ferat.
    </li>
    <li> Ad validitatem decreti necesse sit:
        <ol class="alph">
            <li> exprimere saltem sumarie motiva dimissionis in iure et in facto (cfr can. 669,
                1);
            </li>
            <li> acquirere confirmationem Sanctae Sedis;</li>
            <li> indicare in decreto ius, quo dimissus gaudet, recurrendi intra decem dies ad Sedem
                Apostolicam (cfr can. 700).
            </li>
        </ol>
    </li>
</ol>

<h2 id="norm207">Norma 207</h2>

<p>
    Vocis activae et passivae privatio iuxta normas Iuris Canonici adhibeatur, insuper Capitulum Generale vel Regimen generale casus definire possunt in qui bus delicta hanc poenam merentur, et etiam eam infligere.
</p>

<h2 id="norm208">Norma 208</h2>

<p>
    Culpae graves pertinaciter iteratae sine ulla voluntate ea emendandi, sicut et frequens contemptio vitae communis, repudiatio poenae et paenitentiae, causae sunt sufficientes dimittendi a familia religiosa.
</p>

</body>