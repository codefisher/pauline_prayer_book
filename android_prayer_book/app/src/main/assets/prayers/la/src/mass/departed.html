<html>
<head>
    <title>Die 7 novembris - Memoria - Omnium Sanctorum Ordinis</title>
</head>
<body lang="la">

<h1 class="index"><span class="rubric">Die 3 novembris</span> <br /> In commemoratione omnium defunctorum Ordinis</h1>

<h2><span class="rubric">Memoria</span></h2>

<h2 class="rubric">Antiphona ad Introitum <span class="ref">Cfr. Ap 14, 13</span></h2>

<litany>
    Beati mortui, qui in Domino moriuntur.
    Amodo requiescant a laboribus suis:
    opera enim illorum sequuntur illos.
</litany>

<h2 class="rubric">Collecta</h2>
<litany>
    Deus, gloria fidelium et vita iustorum,
    cuius Filii morte et resurrectione redempti sumus,
    propitiare famulis tuis defunctis monachis
    ac propinquis et benefactoribus Ordinis nostri,
    ut, qui resurrectionis nostrae mysterium agnoverunt,
    aeternae beatitudinis gaudia percipere mereantur.
    Per Dominum nostrum Iesum Christum Filium tuum,
    qui tecum vivit et regnat in unitate Spiritus Sancti, Deus,
    per omnia saecula saeculorum.
</litany>

<h2 class="rubric">Super oblata</h2>
<litany>
    Deus, cuius misericordiae non est numerus,
    suscipe propitius preces humilitatis nostrae,
    et animabus monachorum, propinquorum et benefactorum Ordinis nostri protoeremitici,
    per haec dona quae tibi offerimus,
    cunctorum remissionem tribue peccatorum.
    Per Christum Dominum nostrum.
</litany>

<h2 class="rubric">Antiphona ad Communionem</h2>
<litany>
    Pro monachorum, propinquorum ac benefactorum Ordinis nostri memoria
    Corpus et Sanguinem Christi sumimur;
    dona eis, Domine, requiem sempiternam.
</litany>

<h2 class="rubric">Post communionem</h2>
<litany>
    Praesta, quaesumus, omnipotens et misericors Deus,
    ut animae monachorum, propinquorum et benefactorum Ordinis nostri,
    pro quibus hoc sacrificium laudis tuae obtulimus maiestati,
    per huius virtutem sacramenti
    a peccatis omnibus expiatae,
    lucis perpetuae, te miserante, beatitudinem recipiant.
    Per Christum Dominum nostrum.
</litany>

</body>
</html>