<html>
<head>
    <title>Caput VII: De Ordinis Archivis, Bibliothecis et Museis</title>
</head>
<body class="constitutions" lang="la">

<h1>Caput VII: De Ordinis Archivis, Bibliothecis et Museis</h1>


<h2 id="art169">Articulus 169</h2>

<p>
    Archivum Ordinis principale in residentia Patris Generalis inveniatur, nisi aliter Capitulum
    Generale decernat.
</p>
<p>
    Pater Generalis directorem archivi principalis nominabit et etiam eiusdem archivi statutum ac
    regulam sive rationem agendi approbet.
</p>
<p>
    Simili modo Archivum principale provinciae ordinetur. Director archivi principalis etiam aliis
    singularum domuum archivis invigilet.
</p>

<h2 id="art170">Articulus 170</h2>

<p>
    Superiores maiores et locales necnon alii responsabiles officiales curam de actis tutandis in
    archivo manuali exerceant, ex quo, tempore opportuno, in archivum domus vel in archivum
    principale ea tradant.
</p>


<h2 id="art171">Articulus 171</h2>

<p>
    Unumquodque claustrum Ordinis nostri communem bibliothecam habeat, cuius moderamen Superiores
    idoneo bibliothecario committant.
</p>


<h2 id="art172">Articulus 172</h2>

<p>
    Superiores claustrorum, in quibus collectiones operum artis, praesertim ecclesiasticae,
    inveniuntur, sedulo curent, ut eae conserventur, in inventarium inscribantur atque ad eas aditus
    pateat.
</p>
<p>
    In monasterio, quod maiorem numerum operum artis possidet, museum instituatur oportet.
</p>


<h2 id="art173">Articulus 173</h2>

<p>
    In officia moderatorum pro archivis, bibliothecis et museis destinent Superiores idoneis
    qualitatibus personas atque curent de eruditione earum augenda. Insuper archivis, bibliothecis
    et museis, pro eorum destinatione, conveniens locum tutetur; ad labores in eis prosequendos
    stabilem dotationem singulis mensibus vel annis solvendam determinent.
</p>
<p>
    Superiores curent, ut memorata loca, sicut et omnia obiecta historiae et artis, in tuto
    ponantur.

</p>


<h2 id="art174">Articulus 174</h2>

<p>
    Moderatores archivorum, bibliothecarum et museorum in Ordine operae incubant ordinandi,
    inventaria conficiendi et accessum dandi, iuxta regulas et statuta a Superioribus maioribus
    approbata. Designent etiam idoneum sodalem ad recognoscenda archiva, bibliothecas, operum artis
    collectiones, necnon ad chronica in domibus gerenda.
</p>
<p>
    Insuper semel in anno rationem in scriptis de singularum operarum statu postulent.
</p>

</body>