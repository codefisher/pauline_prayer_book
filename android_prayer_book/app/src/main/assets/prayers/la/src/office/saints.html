<html>
<head>
    <title>Die 7 novembris - Memoria - Omnium Sanctorum Ordinis</title>
</head>
<body lang="la">

<h1 class="index"><span class="rubric">Die 7 novembris</span> <br /> Omnium Sanctorum Ordinis</h1>

<h2><span class="rubric">Memoria</span></h2>

<h2><span class="rubric">Ad Invitatorium</span></h2>

<p class="noindent">
    <span class="rubric">Ant.</span> Regem regum Dominum, venite, adoremus, quia ipse est corona Sanctorum omnium.
</p>

<h2><span class="rubric">Ad Officium Lectionis</span></h2>

<reading label="Hymnus"></reading>

<psalm>
    Placare, Christe, servulis,
    Quibus Patris clementiam
    Tuae ad tribunal gratiae
    Patrona Virgo postulat.

    Vos, purpurati Martyres,
    Vos, candidati praemio
    Confessionis, exules
    Vocate nos in patriam.

    Chorea casta Virginum,
    Et quos eremus incolas
    Transmisit astris, caelitum
    Locate nos in sedibus.
    Auferte gentem perfidam
    Credentium de finibus,
    Ut unus omnes unicum
    Ovile nos Pastor regat.

    Deo Patri sit gloria,
    Natoque Patris unico,
    Sancto simul Paraclito,
    In sempiterna saecula. Amen
</psalm>



<reading label="Lectio Altera" longref="(Liber XIII, cap. 35-38, PL 32, 867)"
         tagline="Requies aeterna post huius vitae tempus">Ex <em>Confessionibus</em> sancti Augustini Hipponensis, episcopi
</reading>

<p>
    <em>Domine Deus, pacem da nobis (omnia enim praestitisti nobis)</em>, pacem quietis, pacem sabbati, pacem sive vespera. Omins quippe iste ordo pulcherrimus rerum valde bonarum modis suis peractis transiturus est: et mane quipped in eis <em>factum est et vespera</em>.
</p>
<p>
    Dies autem septimus sine vespera est nec habet occasum, quia sanctificasti eum ad permansionem sempiternam, ut id, quod tu post opera tua bona valde, quamvis ea quietus feceris, requievisti <em>septimo die</em>, hoc praeloquatur nobis vox Libri tui, quod et nos post opera nostra ideo bona valde, quia tu nobis ea donasti, sabbato vitae aeternae requiescamus in te.
</p>
<p>
    Etiam tunc enim sic requiesces in nobis, quemadmodum nunc operaris in nobis, et ita erit illa requies tua per nos, quemadmodum sunt ista opera tua per nos. Tu autem, Domine, semper operaris et semper requiescis. Nec vides ad tempus nec moveris ad tempus nec quiescis ad tempus et tamen facis et visions temporalis et ipsa tempora et quietem ex tempore.
</p>
<p>
    Nos itaque ista quae fecisti videmus, quia sunt, tu autem quia vides ea, sunt. Et nos foris videmus, quia sunt, et intus, quia bona sunt; tu autem ibi vidisti facta, ubi vidisti facienda. Et nos alio tempore moti sumus ad bene faciendum, posteaquam concepit de spiritu tuo cor nostrum; priore autem tempore ad male faciendum movebamur deserentes te: tu vero, Deus une bone, numquam cessasti bene facere. Et sunt quaedam bona opera nostra ex munere quidem tuo, sed non sempiterna; post illa nos requieturos in tua grandi sanctificatione speramus. Tu autem bonum nullo indigens bono semper quietus es, quoniam tua quies tu ipse es. Et hoc intellegere quis hominum dabit homini? Quis angelus angelo? Quis angelus homini? A te petatur, in te quaeratur, ad te pulsetur; sic, sic accipietur, sic invenietur, sic aperietur. Amen.
</p>

<reading label="Responsorium" ref="Cfr. Mt. 19, 29; Mt. 5, 3"></reading>

<p class="noindent">
    <sp>R/</sp> Omnis, qui reliquit omnia propter nomen meum, <span class="rubric">*</span> centuplum accipiet et vitam aeternam possidebit.
    <br />
    <sp>V/</sp> Beati pauperes spiritu, quoniam ipsorum est regnum caelorum. <span class="rubric">*</span> Centuplum accipiet et vitam aeternam possidebit.
</p>

<p class="instruction">
    Oratio, ut ad Laudes matutinas.
</p>
<h2><span class="rubric">Ad Laudes matutinas</span></h2>

<reading label="Hymnus"></reading>

<pslam>
    Salutis aeternae Dator,
    Iesu, redemptis subveni;
    Virgo Parens clementiae,
    Dona salutem servulis.

    Cohors triumphans martyrum,
    Almus sacerdotum chorus,
    Et virginalis castitas
    Nostros reatus abluant.

    Quicumque in alta siderum
    Regnatis aula principes,
    Favete votis supplicum,
    Qui dona caeli flagitant.

    Virtus, honor, laus, gloria
    Deo Patri cum Filio,
    Sancto simul Paraclito,
    In saeculorum saecula. Amen
</pslam>

<p class="noindent">
    <span class="rubric">1. ant.</span> Isti sunt viri sancti, quos Dominus elegit et dedit illis gloriam sempiternam.
</p>

<p class="instruction">Psalmi et canticum de dominica hebd. I.</p>

<p class="noindent">
    <span class="rubric">2. ant.</span> Sancti et humiles corde, benedicite Dominum;
    spiritus et animae iustorum,
    superexaltate Deum nostrum.
</p>

<p class="noindent">
    <span class="rubric">3. ant.</span> Gloria haec est omnibus sanctis,
    qui vestigia Christi secuti sunt.
</p>

<reading label="Lectio brevis" ref="Rom. 8, 29-30"></reading>

<p>
    Quos praescivit, et praedestinavit conformes fieri imaginis Filii eius, ut sit ipse primogenitus in multis fratribus; quos autem praedestinavit, hos et vocavit; et quos vocavit, hos et iustificavit; quos autem iustificavit, illos et glorificavit.</p>

<reading label="Responsorium breve" ref="Cfr. Ps. 68, 4; Sap. 5, 15 "></reading>

<p class="noindent">
    <sp>R/</sp> Iusti laetentur et exsultent in conspectu Dei <span class="rubric">*</span> et delectentur in laetitia. Iusti laetentur.
    <br />
    <sp>V/</sp> In Domino est merces eorum: <span class="rubric">*</span> et delectentur in laetitia. <br />
    Gloria Patri. Iusti laetentur.
</p>

<p class="noindent">
    <span class="rubric">Ant. ad Benedictus</span> Acies gloriosa monachorum et eremitarum
    Te laudat, o Sanctissima Trinitas.
    Cum Angelorum et Sanctorum choro unanimiter, Deus Trinitas, Te celebrat.
</p>

<reading label="Preces"></reading>

<litany>
    Deum, coronam sanctorum omnium, gaudenter deprecemur:<br />  <sp>R/</sp> <em>Per intercessionem sanctorum salva nos, Domine.</em>
    Deus, fons sanctitatis, qui multiformis gratiae tuae mirabilia in sanctis fulgere fecisti,
    <span class="rubric">&mdash;</span> concede nobis in illis magnitudinem tuam celebrare.&nbsp;<sp>R/</sp>
    Providentissime aeterne Deus, qui perfectiores Filii tui imagines in sanctis nobis ostendisti,
    <span class="rubric">&mdash;</span> praesta, ut ad unionem cum Christo per illos efficacius moveamur.&nbsp;<sp>R/</sp>
    Rex caelorum, qui per fideles Christi sectatores ad futuram civitatem nos incitas,
    <span class="rubric">&mdash;</span> fac ut ab illis de tutiore via illuc perveniendi edoceamur.&nbsp;<sp>R/</sp>
    Deus, qui in sacrificio corporis Filii tui arctius caelestibus incolis nos coniungis,
    <span class="rubric">&mdash;</span> auge devotionem nostram, ut cultui eorum perfectius conformemur.&nbsp;<sp>R/</sp>
</litany>


<p class="noindent">
    Pater noster&hellip;
</p>

<reading label="Oratio"></reading>

<litany>
    Omnipotens sempiterne Deus,
    qui Ecclesiam tuam variis sanctorum splendoribus semper illustras, protegis atque conservas,
    concede propitius, ut precibus beati Pauli primi eremitae et sanctorum filiorum eius,
    quorum omnium merita nos sub una tribuisti memoria venerari,
    et hic ab omnibus mundemur offensis,
    et in futuro gloria perfruamur aeterna.
    Per Dominum nostrum Iesum Christum Filium tuum,
    qui tecum vivit et regnat in unitate Spiritus Sancti, Deus,
    per omnia saecula saeculorum.
</litany>

<h2><span class="rubric">Ad Vesperas</span></h2>

<reading label="Hymnus"></reading>

<p>
    Placare, Christe, servulis, <span class="rubric">ut ad Officium lectionis</span>
</p>

<p class="noindent">
    <span class="rubric">1. ant.</span> Vidi turbam magnam,
    quam dinumerare nemo poterat,
    ex omnibus gentibus, stantes ante thronum.
</p>

<p class="ref">
Psalmus 109 (110), 1-5. 7
</p>

<pslam>
    Dixit Dominus Domino meo: *
    «Sede a dextris meis,
    donec ponam inimicos tuos *
    scabellum pedum tuorum».

    Virgam potentiæ tuæ emittet Dominus ex Sion: *
    dominare in medio inimicorum tuorum.
    Tecum principatus in die virtutis tuæ, †
    in splendoribus sanctis, *
    ex utero ante luciferum genui te.

    Iuravit Dominus et non pænitebit eum: *
    «Tu es sacerdos in æternum
    secundum ordinem Melchisedech».
    Dominus a dextris tuis, *
    conquassabit in die iræ suæ reges.

    De torrente in via bibet, *
    propterea exaltabit caput.
</pslam>

<p class="noindent">
    <span class="rubric">Ant.</span> Vidi turbam magnam,
    quam dinumerare nemo poterat,
    ex omnibus gentibus, stantes ante thronum.
</p>

<p class="noindent">
    <span class="rubric">2. ant.</span>Viri sancti habebant nomen Agni
    et nomen Patris eius
    scriptum in frontibus suis.
</p>

<p class="ref">
    Psalmus 115 (116 B)
</p>

<psalm>
Credidi, etiam cum locutus sum: *
«Ego humiliatus sum nimis».
Ego dixi in trepidatione mea: *
«Omnis homo mendax».

Quid retribuam Domino *
pro omnibus, quæ retribuit mihi?
Calicem salutaris accipiam *
et nomen Domini invocabo.

Vota mea Domino reddam *
coram omni populo eius.
Pretiosa in conspectu Domini *
mors sanctorum eius.

O Domine, ego servus tuus, *
ego servus tuus et filius ancillæ tuæ.
Dirupisti vincula mea: †
tibi sacrificabo hostiam laudis *
et nomen Domini invocabo.

Vota mea Domino reddam *
coram omni populo eius,
in atriis domus Domini, *
in medio tui, Ierusalem.
</psalm>

<p class="noindent">
    <span class="rubric">Ant.</span>Viri sancti habebant nomen Agni
    et nomen Patris eius
    scriptum in frontibus suis.
</p>

<p class="noindent">
    <span class="rubric">3. ant.</span> Viri electi, circumamicti vestimentis albis, cum Christo gaudent
    et sequuntur Agnum, quocumque abierit.
</p>

<p class="ref">Canticum Ap. 4, 11; 5, 9. 10. 12</p>

<psalm>
Dignus es, Domine et Deus noster, *
accipere gloriam et honorem et virtutem,
quia tu creasti omnia, *
et propter voluntatem tuam
erant et creata sunt.

Dignus es, Domine, accipere librum *
et aperire signacula eius,
quoniam occisus es †
et redemisti Deo in sanguine tuo *
ex omni tribu et lingua et populo et natione
et fecisti eos Deo nostro regnum et sacerdotes, *
et regnabunt super terram.

Dignus est Agnus, qui occisus est, †
accipere virtutem et divitias et sapientiam *
et fortitudinem et honorem
et gloriam et benedictionem.
</psalm>

<p class="noindent">
    <span class="rubric">Ant.</span> Viri electi, circumamicti vestimentis albis, cum Christo gaudent
    et sequuntur Agnum, quocumque abierit.
</p>

<reading label="Lectio brevis" ref="Ap. 3 , 4-5"></reading>

<p>
    Habes pauca nomina in Sardis, qui non inquinaverunt vestimenta sua et ambulabunt mecum in albis, quia digni sunt. Qui vicerit, sic vestietur vestimentis albis, et non delebo nomen eius de libro vitae et confitebor nomen eius coram Patre meo et coram angelis eius.
</p>

<reading label="Responsorium breve"></reading>

<p class="noindent">
    <sp>R/</sp> Redemisti nos Deo, Domine <span class="rubric">*</span> in sanguine tuo. Redemisti nos Deoc.
    <br />
    <sp>V/</sp> Ex omni tribu et lingua et populo et natione: <span class="rubric">*</span> in sanguine tuo. <br />
    Goria Patri. Redemisti nos Deo.
</p>


<p class="noindent">
    <span class="rubric">Ant. ad Magnificat</span> Venite, benedicti Patris mei;
    possidete paratum vobis regnum
    a constitutione mundi.
</p>

<reading label="Preces"></reading>

<litany>
    Deum, coronam sanctorum omnium, gaudenter deprecemur: <br />  <sp>R/</sp> <em>Per intercessionem sanctorum salva nos, Domine.</em>
    Tu, qui monachis et eremitis spiritum fortitudinis donasti, ut fidem usque ad virtutum asceticarum plenitudinem testarentur,
    <span class="rubric">&mdash;</span> fac, ut christiani omnes testes fideles Filii tui efficiantur.&nbsp;<sp>R/</sp>
    Tu, qui virginibus donum sublime imitationis Christi et Matris eius benedictae largitus es,
    <span class="rubric">&mdash;</span> fac, ut virginitatem tibi consecratam sicut signum peculiare bonorum caelestium amemus.&nbsp;<sp>R/</sp>
    Tu, qui in sanctis omnibus vultum tuum praesentiamque tuam manifestas,
    <span class="rubric">&mdash;</span> fac, ut fideles tui, per eorum intercessionem, semper tecum vivant.&nbsp;<sp>R/</sp>
    Tu, qui bonitas et misericordia es, fratres nostros defunctos ad communionem aeternam cum sanctis tuis in caelo accipe,
    <span class="rubric">&mdash;</span> et nobis concede, ut perenniter tibi in gloria tua uniamur.&nbsp;<sp>R/</sp>
</litany>

<p class="noindent">
    Pater noster&hellip;
</p>

<reading label="Oratio"></reading>

<litany>
    Omnipotens sempiterne Deus,
    qui Ecclesiam tuam variis sanctorum splendoribus semper illustras, protegis atque conservas,
    concede propitius, ut precibus beati Pauli primi eremitae et sanctorum filiorum eius,
    quorum omnium merita nos sub una tribuisti memoria venerari,
    et hic ab omnibus mundemur offensis,
    et in futuro gloria perfruamur aeterna.
    Per Dominum nostrum Iesum Christum Filium tuum,
    qui tecum vivit et regnat in unitate Spiritus Sancti, Deus,
    per omnia saecula saeculorum.
</litany>

</body>