<html>
<head>
    <title>Ordo Missæ</title>
</head>
<body lang="la">

<latex>
    \begin{multicols}{2}
</latex>

<p class="rubric">
    Sacerdos paratus cum ingreditur ad altare facta illa debita reverentia, signat se signo crucis a fonte ad pectus, et clara voce dicit, nisi peculiari rubrica aliter statuatur:
</p>

<p dropca="special">
    In nómine Patris, et Fílii, et Spíritus Sancti. Amen.
</p>

<p class="rubric">
Deinde, iunctis manibus ante pectus, incipit antiphonam:
</p>

<p>
Introíbo ad altáre Dei.
</p>

<p class="rubric">
Ministri respondent:
</p>
<p>
Ad Deum, qui lætíficat iuventútem meum.
</p>
<p class="rubric">
Postea alternatim cum ministris dicit sequentem.
</p>

<reading longref="Ps. 42, 1-5."></reading>

<p dropcap="dropcap">Iúdica me, Deus, et discérne causam meam de gente non sancta: ad hómine iníquo et dolóso érue me.</p>

<p class="noindent">
    <span class="rubric">M.</span> Quia tu es, Deus, fortitúdo mea: quare me reppulísti, et quare tristis incédo, dum afflígit me inimícus?
</p>
<p class="noindent">
<span class="rubric">S.</span> Emítte lucem tuam et veritátem tuam: ipsa me deduxérunt, et adduxérunt in montem sanctum tuum et in tabernácula tua.
</p>
<p class="noindent">
<span class="rubric">M.</span> Et introíbo ad altáre Dei: ad Deum, qui lætíficat iuventútem meam.
</p>
<p class="noindent">
<span class="rubric">S.</span> Confitébor tibi in cíthara, Deus, Deus meus: quare tristis es, ánima mea, et quare contúrbas me?
</p>
<p class="noindent">
<span class="rubric">M.</span> Spera in Deo, quóniam adhuc confitébor illi: salutáre vultus mei, et Deus meus.
</p>
<p class="noindent">
<span class="rubric">S.</span> Glória Patri, et Fílio, et Spirítui Sancto.
</p>
<p class="noindent">
<span class="rubric">M.</span> Sicut erat in princípio, et nunc, et semper: et in sǽcula sæculórum. Amen.
</p>


<p class="rubric">
    Sacerdos repetit antiphonam:
</p>

<p>
    Introíbo ad altáre Dei.
</p>

<p>
    <sp>R/</sp> Ad Deum, qui lætíficat iuventútem meam.
</p>

<p class="rubric">
    Signat se, dicens:
</p>
<p>
    <sp>V/</sp> Adiutórium nostrum in nómine Dómini.
</p>
<p>
    <sp>R/</sp> Qui fecit cælum et terram.
</p>

<p class="rubric">
    Deinde iunctis manibus profunde inclinatus facit confessionem.
</p>

<p>
    ¶ <span class="rubric">In Missis defunctorum, et in Missis de Tempore a dominica I Passionis usque ad feriam V in Cena Domini inclusive, omittitur psalmus</span> Iúdica me, meus, <span class="rubric">cum</span> Glória Patri, <span class="rubric">et repetitione antiphonæ, sed dicto</span> In nómine Patris, Introíbo, <span class="rubric">et</span> Adiutorium, <span class="rubric">fit confessio, ut sequitur:</span>
</p>

<p dropcap="special">
    Confíteor Deo omnipoténti, beátæ Maríæ semper Vírgini, beáto Michaéli Archángelo, beáto Ioánni Baptístæ, sanctis Apóstolis Petro et Paulo, ómnibus Sanctis, et vobis, fratres: quia peccávi nómis cogitatióne, verbo et ópere: (Percutit sibi pectus ter, dicens:) mea culpa, mea culpa, mea máxima culpa. Ideo precor beátam Maríam semper Vírginem, beátum Michaélem Archángelum, beátum Ioánnem Baptístam, sanctos Apóstolos Petrum et Paulum, omnes Sanctos, et vos, fratres, oráre pro me ad Dóminum, Deum nostrum.
</p>

<p class="rubric">
    Ministri respondent:
</p>

<p dropcap="dropcap">
Misereátur tui omnípotens Deus, et, dimíssis peccátis tuis, perdúcat te ad vitam ætérnam.
</p>

<p>
    <span class="rubric">Sacerdos dicit:</span> Amen, <span class="rubric">et erigit se.</span>
</p>

<p>
    <span class="rubric">Deinde ministri repetunt confessionem: et ubi a sacerdote dicebatur</span> vobis, fratres, <span class="rubric">et</span> vos, fratres, <span class="rubric">a ministris dicitur</span> tibi, pater, <span class="rubric">et</span> te, pater.
</p>

<p class="rubric">
    Postea sacerdos, iunctis manibus, facit absolutionem, dicens:
</p>

<p dropcap="dropcap">
    Misereátur vestri omnípotens Deus, et, dimíssis peccátis vestris, perdúcat vos ad vitam ætérnam. <sp>R/</sp>&nbsp;Amen.
</p>

<p class="rubric">
Signat se signo crucis, dicens:
</p>

<p dropcap="dropcap">
Indulgéntiam, absolutiónem et remissiónem peccatórum nostrórum tríbuat nobis omnípotens et miséricors Dóminus. <sp>R/</sp>&nbsp;Amen.
</p>

<p class="rubric">
Et inclinatus prosequitur:
</p>

<litany>
    <sp>V/</sp> Deus, tu convérsus vivificábis nos.
    <sp>R/</sp> Et plebs tua lætábitur in te.
    <sp>V/</sp> Osténde nobis, Dómine, misericórdiam tuam.
    <sp>R/</sp> Et salutáre tuum da nobis.
    <sp>V/</sp> Dómine, exáudi oratiónem meam.
    <sp>R/</sp> Et clamor meus ad te véniat.
    <sp>V/</sp> Dóminus vobíscum.
    <sp>R/</sp> Et cum spíritu tuo.
</litany>

<p>
    <span class="rubric">Et extendens ac iungens manus, clara voce dicit:</span> Orémus, <span class="rubric">et ascendes ad altare, dicit secreto:</span>
</p>

<p dropcap="special">
    Aufer a nobis, quǽsumus, Dómine, iniquitátes nostras: ut ad Sancta sanctórum puris mereámur méntibus introíre. Per Christum Dóminum nostrum. Amen.
</p>

<p class="rubric">
    Deinde, manibus iunctis super altare, inclinatus dicit:
</p>

<p dropcap="special">
    Orámus te, Dómine, per mérita Sanctórum tuórum, <span class="rubric">(osculatur altare in medio)</span> quorum relíquiæ hic sunt, et ómnium Sanctórum: ut indulgére dignéris ómnia peccáta mea. Amen.
</p>

<p>
    ¶ <span class="rubric">In Missa solemni, quae non sit defunctorum, celebrans antequam incipiat antiphonam ad Introitum benedicit incensum, dicens:</span>
</p>

<p>
    Ab illo bene <span class="rubric">✠</span> dicáris, in cuius honóre cremáberis. Amen.
</p>

<p class="rubric">
Et accepto thuribulo a diacono, incensat altare, nihil dicens. Postea diaconus, recepto thuribulo a celebrante, incensat illum tantum. Deinde celebrans signans se signo crucis incipit antiphonam ad Introitum: qua finita, iunctis manibus, alternatim cum ministris dicit.
</p>

<litany>
Kýrie, eléison. Kýrie, eléison.
Kýrie, eléison.
Christe, eléison. Christe, eléison.
Christe, eléison.
Kýrie, eléison. Kýrie, eléison.
Kýrie, eléison.
</litany>

<p>
    <span class="rubric">Postea in medio altaris extendens et iungens manus, caputque aliquantulum inclinans, dicit si dicendum est,</span> Glória in excélsis Deo, <span class="rubric">et prosequitur iunctis manibus. Cum dicit</span> Adorámus te, Grátias ágimus tibi, <span class="rubric">et</span> Iesu Christe, <span class="rubric">et</span> Súscipe deprecatiónem, <span class="rubric">inclinat caput; et in fine dicens:</span> Cum Sancto Spíritu, <span class="rubric">signat se a fronte ad pectus.</span>
</p>

<latex>
    \end{multicols}
</latex>

<hrubric left="Missa I" center="Tempore paschali" />
<gregorian>ef/gloria-i</gregorian>

<hrubric left="Missa II" center="In festis I classis 1" />
<gregorian>ef/gloria-ii</gregorian>

<hrubric left="Missa IV" center="In festis II classis 1" />
<gregorian>ef/gloria-iii</gregorian>

<hrubric left="Missa IX" center="In festis Beatæ Mariæ Virginis 1" />
<gregorian>ef/gloria-iv</gregorian>

<hrubric left="Missa XI" center="In dominicis per annum" />
<gregorian>ef/gloria-v</gregorian>

<hrubric left="Missa XII" center="In festis III classis 1" />
<gregorian>ef/gloria-vi</gregorian>

<hrubric left="Missa XV" center="In commemorationibus et feriis temporis natalicii" />
<gregorian>ef/gloria-vii</gregorian>

<latex>
    \begin{multicols}{2}
</latex>

<p>
Et in terra pax homínibus bonæ voluntátis. Laudámus te. Glorificámus te. Grátias ágimus tibi propter magnam glóriam tuam. Dómine Deus, Rex cæléstis, Deus Pater omnípotens. Dómine Fili unigénite, Iesu Christe. Dómine Deus, Agnus Dei, Fílius Patris. Qui tollis peccáta mundi, miserére nobis. Qui tollis peccáta mundi, súscipe deprecatiónem nostram. Qui sedes ad déxteram Patris, miserére nobis. Quóniam tu solus Sanctus. Tu solus Dóminus. Tu solus Altíssimus, Iesu Christe. Cum Sancto Spíritu in glória Dei Patris. Amen.
</p>

<p>
    <span class="rubric">Deinde osculatur altare in medio, et versus ad populum dicit:</span> <sp>V/</sp>&nbsp;Dóminus vobíscum. <sp>R/</sp>&nbsp;Et sum spíritu tuo. <span class="rubric">Postea dicit:</span> Orémus, <span class="rubric">et orationes, unam aut plures, ut ordo Officii postulat. Sequitur Epistola, graduale, tractus, vel Allelúia cum versu, aut sequentia, prout tempus aut qualitas Missæ postulat.</span>
</p>

<p class="rubric">
His finitis, si est Missa solemnis, diaconus librum Evangeliorum deponit super medium altaris, et, nisi sit Missa defunctorum, celebrans benedicit incensum, ut supra: deinde diaconus genuflexus ante altare, manibus iunctis, dicit:
</p>

<p dropcap="special">
    Munda cor meum ac lábia mea omnípotens Deus, qui lábia Isaíæ Prophétæ cálculo mundásti igníto: ita me tua grata miseratió ne dignáre mundáre, ut sanctum Evangélium tuum digne váleam nuntiáre. Per Christum Dóminum nostrum. Amen.
</p>

<p class="rubric">
    Postea accipit librum de altari, et rursus genuflexus petit benedictionem a sacerdote, dicens:
</p>
<p>
Iube, domne, benedícere.
</p>
<p class="rubric">
Sacerdos respondet:
</p>

<p dropcap="dropcap">
    Dóminus sit in corde tuo et in lábiis tuis: ut digne et competéntur annúnties Evangélium suum: In nómine Patris, et Fílii, <span class="rubric">✠</span> et Spíritus Sancti. Amen.
</p>

<p>
    <span class="rubric">Et, accepta benedictione, osculatur manum celebrantis: et cum aliis ministris, incenso et luminaribus accedens ad locum Evangelii, stans iunctis manibus, dicit:</span> <sp>V/</sp>&nbsp;Dóminus vobíscum. <sp>R/</sp>&nbsp;Et sum spíritu tuo. <span class="rubric">Et pronuntians:</span> Sequéntia sancti Evangélii secúndum <span class="rubric">N., sive</span> Inítium, <span class="rubric">pollice dexteræ manus signat librum in principio Evangelii, quod est lecturus, deinde, seipsum in fronte, ora et pectore: et dum ministri respondent</span> Glória tibi, Dómine, <span class="rubric">incensat ter librum, postea prosequitur Evangelium iunctis manibus. Quo finito, subdiaconus defert librum sacerdoti, qui osculatur Evangelium, dicens:</span> Per evangélica dicta deleántur nostra delícta.
</p>

<p class="rubric">
    Deinde sacerdos incensatur a diacono.
</p>

<p class="rubric">
Si vero sacerdos sine diacono et subdiacono celebrat, delato libro ad aliud latus altatis, inclinatus in medio, iunctis manibus dicit:
</p>

<p>
    Munda cor meum, <p class="rubric">ut supra, et</p> Iube, Dómine, benedícere. Dóminus set in corde meo et in lábiis meis: ut digne et competénter annúntiem Evangélium suum. Amen.
</p>

<p>
    <span class="rubric">Deinde, conversus ad librum, iunctis manibus, dicit:</span> <sp>V/</sp>&nbsp;Dominus vobíscum. <sp>R/</sp>&nbsp;Et cum spíritu tuo. <span class="rubric">Et pronuntians:</span> Inítium, <span class="rubric">sive</span> Sequéntia sancti Evangélii, <span class="rubric">signat librum, et se in fronte, ore et pectore, et legit Evangelium, ut dictum est. Quo finit, respondet minister:</span> Laus tibi, Christe, <span class="rubric">et sacerdos osculatur Evangelium dicens:</span>  Per evangélium, dicta, <span class="rubric">ut supra.</span>
</p>

<p>
    ¶ <span class="rubric">In Missis defunctorum dicitur</span> Munda cor meum, <span class="rubric">sed non petitur benedictio, non deferuntur luminaria, nex celebrans osculatur librum.</span>
</p>

<p>
    <span class="rubric">Deinde ad medium altaris extendens, elevans et iungens manus, dicit, si dicendum est,</span> Credo in unum Deum, <span class="rubric">et prosequitur iunctis manibus. Cum dicit</span> Deum, <span class="rubric">caput cruci inclinat: quod similiter facit, cum dicit</span> Iesum Christum, <span class="rubric">et,</span> simul adorátur. <span class="rubric">Ad illa autem verba</span> Et incarnátus est, <span class="rubric">genuflectit usque dum dicatur</span> Et homo factus est. <span class="rubric">In fine ad</span> Et vitam ventúre sǽculi, <span class="rubric">signat se signo crucis a fronte ad pectus.</span>
</p>

<latex>
    \end{multicols}
</latex>

<p class="rubric">
Credo I, II, IV
</p>

<gregorian>ef/credo-i</gregorian>


<p class="rubric">
Credo III
</p>

<gregorian>ef/credo-ii</gregorian>

<latex>
    \begin{multicols}{2}
</latex>

<p>
    Patrem omnipoténtem, factórem cæli et terræ, visibílium ómnium et invisibílium. Et in unum Dóminum Iesum Christum, Fílium Dei unigénitum. Et ex Patre natum ante ómnia sǽcula. Deum de Deo, lumen de lúmine, Deum verum de Deo vero. Génitum, non factum, consubstantiálem Patri: per quem ómnia facta sunt. Qui propter nos hómines et propter nostram salútem descéndit de cælis. <span class="rubric">(Hic genuflectitur)</span> Et incarnátus est de Spíritu Sancto ex Mariá Vírgine: Et homo factus est. Crucifíxus étiam pro nobis: sub Póntio Piláto passus, et sepúltus est. Et resurréxit tértia die, secúndum Scriptúras. Et ascéndit in cælum: sedet ad déxteram Patris. Et íterum ventúrus est cum glória indicáre vivos et mórtuos: cuius regni non erit finis. Et in Spíritum Sanctum, Dóminum et vivificántem: qui ex Patre Filióque procédit. Qui cum Patre et Fílio simul adorátur et conglorificátur: qui locútus est per Prophétas. Et unam sanctam cathólicam et apostólicam Ecclésiam. Confíteor unum baptísma in remissiónem peccatórum. Et exspécto resurrectiónem mortuórum. Et vitam ventúri sǽculi. Amen.
</p>

<p>
    <span class="rubric">Deinde osculatur altare, et versus ad populum, dicit:</span>  <sp>V/</sp>&nbsp;Dóminus vobíscum. <sp>R/</sp>&nbsp;Et cum spiritu tuo. <span class="rubric">Postea dicit:</span> Orémus, <span class="rubric">et antiphonam ad Offertorium. Qua dicta, si est Missa solemnis, diaconus porrigit celebranti patenam cum hostia: secus sacerdos ipse accipit patenam cum hostia, quam offerens, dicit:</span>
</p>

<p dropcap="special">
    Súscipe, sancte Pater, omnípotens ætérne Deus, hanc immaculátam hóstiam, quam ego indígnus fámulus tuus óffero tibi Deo meo vivo et vero, pro innumerabílibus peccátis, et offensiónibus, et neglegéntiis meis, et pro ómnibus circumstántibus, sed et pro ómnibus fidélibus christiánis vivis atque defúnctis: ut mihi, et illis profíciat ad salútem in vitam ætérnam. Amen.
</p>

<p class="rubric">
Deinde faciens crucem cum eadem patena, deponit hostiam super corporale. Diaconus ministrat vinum, subdiaconus aquam in calice: vel si Missa sine sacris ministris celebratur, utrumque infundit sacerdos, et aquam miscendam in calice benedicit signo crucis, dicens:
</p>

<p dropcap="special">
Deus, qui humánæ substántiæ dignitátem mirabíliter condidísti, et mirabílius reformásti: da nobis per huius aquae et vini mystérium, eius divinitatis esse consórtes, qui humanitátis nostræ fíeri dignátus est párticeps, Iesus Christus, Fílius tuus, Dóminus noster: Qui tecum vivit et regnat in unitáte Spíritus Sancti, Deus, per ómnia sǽcula sæculórum. Amen.
</p>

<p>
    ¶ <span class="rubric">In Missis defunctorum dicitur prædicta oratio: sed aqua non benedicitur.</span>
</p>
<p class="rubric">
Postea accipit calicem, et offert dicens:
</p>
<p dropcap="special">
Offérimus tibi, Dómine, cálicem salutáris, tuam deprecántes cleméntiam: ut in conspéctu divínæ maiestátis tuæ, pro nostra et tutíus mundi salúte, cum odóre suavitátis ascéndat, Amen.
</p>
<p class="rubric">
    Deinde facit signum crucis cum calice, et illum ponit super corporale, et palla cooperit: tum, iunctis manibus super altare, aliquantulum inclinatus, dicit:
</p>

<p dropcap="special">
In spíritu humilitátis et in ánimo contrito suscipiámur a te, Dómine: et sic fiat sacrifícium nostrum in conspéctu tuo hódie, ut pláceat tibi, Dómine Deus.
</p>

<p class="rubric">
    Erectus expandit manus, easque in altum porrectas iungens, elevatis ad cælum oculis et statim demissis, dicit:
</p>
<p dropcap="special">
    Veni, sanctificátor omnípotens ætérne Deus: <span class="rubric">Benedicit obláta, prosequendo:</span> et béne <span class="rubric">✠</span> dic hoc sacrifícium, tuo sancto nómini præparátum.
</p>
<p class="rubric">
Postea, si solemniter celebrat, benedicit incensum, dicens:
</p>
<p dropcap="special">
Per intercessiónem beáti Michaélis Archángeli, stantis a dextris altáris incénsi, et ómnium electórum suórum, incénsum istud dignétur Dóminus bene ✠ dícere, et in odórem suavitátis accípere. Per Christum Dóminum nostrum. Amen.
</p>
<p class="rubric">
    Et, accepto thuribulo a diacono, incensat oblata, modo in rubricis præscripto, dicens:
</p>
<p>
Incénsum istud a te benedíctum ascéndat at te Dómine: et descéndat super nos misericórdia tua.
</p>

<p class="rubric">
Deinde incensat altare, dicens:
</p>

<reading longref="Ps. 140, 2-4." />
<p>
Dirigátur, Dómine, orátio mea, sicut incénsum in conspéctu tuo: elevátio mánuum meárum sacrifícium vespertínum. Pone, Dómine, custódiam ori meo, et óstium circumstántiæ lábiis meis: ut non declínet cor meum in verba malítiæ, ad excusándas excusatiónes in peccátis.
</p>

<p class="rubric">
    Dum reddit thuribulum diacono, dicit:
</p>
<p>
Accéndat in nobis Dóminus ignem sui amóris, et flammam ætérnæ caritátis. Amen.
</p>

<p class="rubric">
Postea incensatur sacerdos a diacono, deinde alii per ordinem. Interim sacerdos lavat manus, dicens:
</p>

<reading longref="Ps. 25, 6-12"></reading>

<litany>
Lavábo inter innocéntes manus meas: et circúmdabo altáre tuum, Dómine:
Ut áudiam vocem laudis, et enárrem univérsa mirabília tua.
Dómine, diléxi decórem domus tuæ et locum habitatiónis glóriæ tuæ.
Ne perdas cum ímpiis, Deus, ánimam meam, et cum viris sánguinum vitam meam:
In quorum mánibus iniquitátes sunt: déxtera eórum repléta est munéribus.
Ego autem in innocéntia mea ingréssus sum: rédime me et miserére mei.
Pes meus stetit in dirécto: in ecclésiis benedícam te Dómine.
Glória Patri, et Fílio, et Spiritui Sancto.
Sicut erat in princípio, et nunc, et semper: et in sǽcula sæculórum. Amen.
</litany>

<p>
    ¶ <span class="rubric">In Missis defunctorum, et tempore Passionis in Missis de Tempore omittitur</span> Glória Patri.
</p>

<p class="rubric">
Deinde, aliquantulum inclinatus in medio altaris, iunctis manibus super eo, dicit:
</p>
<p dropcap="special">
Súscipe, sancta Trínitas, hanc oblatiónem, quam tibi offérimus ob memóriam passiónis, resurrectiónis, et ascensionis Iesu Christi, Dómini nostri: et in honórem beátæ Maríæ semper Vírginis, et beáti Ioánnis Baptístæ, et sanctórum Apostolórum Petri et Pauli, et istórum et ómnium Sanctórum: ut illis profíciat ad honórem, nobis autem ad salútem: et illi pro nobis intercédere dignéntur in cælis, quorum memóriam ágimus in terris. Per eúndem Christum Dóminum nostrum. Amen.
</p>

<p class="rubric">
    Postea osculatur altare, et versus ad populum extendens, et iungens menus, voce paululum elevata, dicit:
</p>
<p dropcap="special">
Oráte fratres: ut meum ac vestrum sacrifícium acceptábile fiat apud Deum Patrem omnipotentem.
</p>

<p class="rubric">
Minister, seu circumstantes respondent: alioquin ipsemet sacerdos:
</p>
<p dropcap="dropcap">
    Suscípiat Dóminus sacrifícium de mánibus tuis <span class="rubric">(vel</span> meis<span class="rubric">)</span> ad laudem et glóriam nóminis sui, ad utilitátem quoque nostram, totiúsque Ecclésiæ suæ sanctæ.
</p>
<p>
    <span class="rubric">Sacerdos submissa voce dicit:</span> Amen.
</p>

<p>
    <span class="rubric">Deinde, manibus extensis, absolute sine</span> Orémus <span class="rubric">subiungit orationes secretas. Quibus finitis, cum pervenerit ad conclusionem, clara voce dicit:</span> Per ómnia sǽcula sæculórum, <span class="rubric">cum præfatione, ut in sequentibus.</span>
</p>

<p>
    <span class="rubric">Præfationem incipit ambabus manibus positis hinc inde super altare: quas aliquantulum elevat, cum dicit:</span> Sursum corda. <span class="rubric">Iungit eas anti pectus, et caput inclinat, cum dicit:</span> Grátias agámus Dómino, Deo nostro.
</p>

<p>
    <span class="rubric">Deinde disiungit manus, et disiunctas tenet usque ad finem præfationis: qua finita, iterum iungit eas, et inclinatus dicit:</span> Sanctus. <span class="rubric">Et cum dicit:</span> Benedíctus, <span class="rubric">qui venit, signum crucis sibi producit a fronte ad pectus.</span>
</p>

<latex>
    \end{multicols}
</latex>


</body>