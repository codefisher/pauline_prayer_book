<html>
<head>
    <title>Caput V: De Fratrum Institutione</title>
</head>
<body class="constitutions" lang="la">

<h1 class="index">Caput V: De Fratrum Institutione</h1>


<h2 id="norm107">Norma 107</h2>

<p>
    Iunioratus fratrum ad professionem perpetuam perduret et a directore, iuxta rationem a Superiore maiore approbatam, moderetur; qui eis etiam domos aptas ad rectam institutionem peragendam designet.
</p>


<h2 id="norm108">Norma 108</h2>

<p>
    Director vigilare et curare debet, ut fratres iuniores officia sua probe expleant et rationem designatam peragant. Saltem semel in semestri Superiori maiori relationem de singulis fratribus mittat, in qua eorum in vita religiosa progressum, sanitatis condicionem, laboris effectus, praedilectiones etc. exponat.
</p>

<h2 id="norm109">Norma 109</h2>

<p>
    Fratres post sollemnem professionem ad ulteriorem vitam spiritualem systematice agendam ac ad qualitates professionales continue augendas tenentur.
</p>


<h2 id="norm110">Norma 110</h2>

<p>
    Institutio uniformis in omnibus suis periodis expostulat vires coordinatas ac methodos concordes omnium, qui in nostro Ordine missionem iuniores ge nerationes educandi acceperunt. Responsabili huic officio explendo Commissio de rebus Formationis invigilet, quae auxiliari munere Superiori maiori fungitur.
</p>

<p>
    Commissionem hanc constituant:
</p>

<ol class="alph">
    <li> rector Seminarii,</li>
    <li> praefectus alumnorum,</li>
    <li> magister novitiatus,</li>
    <li> relator de re vocationis,</li>
    <li> director formationis fratrum ac iuniorum presbyterorum,</li>
    <li> praefectus postulatus.</li>
</ol>

<p>
    Praeses Commissionis ac alii sodales a Superiore maiore nominentur.
</p>

</body>