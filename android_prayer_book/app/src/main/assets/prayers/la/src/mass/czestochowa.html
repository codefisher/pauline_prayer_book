<html>
<head>
    <title>Die 26 augusti - Festum - Solemnity of Our Lady of Częstochowa</title>
</head>
<body lang="la">

<h1 class="index"><span class="rubric">Die 26 augusti</span> <br /> Beatæ Mariæ Virginis Claromontanæ </h1>

<h2><span class="rubric">Festum</span> <span>(in sanctuario B. Mariæ Virginis Claromontanæ &mdash; <span class="rubric">Sollemnitas</span>)</span></h2>

<h2 class="rubric">Antiphona ad Introitum <span class="ref">Ps 86, 1-2</span></h2>

<litany>
    Fundamenta eius montibus sanctis,
    diligit Dominus portas Sion
    super omnia tabernacula Iacob.
</litany>

<p class="noindent">
    <span class="rubric">Dicitur</span> Gloria in excelsis<span class="rubric">.</span>
</p>

<h2 class="rubric">Collecta</h2>
<litany>
    Omnipotens et misericors Deus,
    qui ad defensionem poluli polonici in Beatisssima Virgine Maria
    perpetuum auxilium mirabiliter constituisti,
    eiusque sacram Imaginem Claromontanam
    solemni fidelium veneratione insignem reddidisti:
    concede propitius;
    ut, tali præsidio muniti,
    certantes in vita, vitoriam de hoste maligno consequi valeamus in morte.
    Per Dominum nostrum Iesum Christum Filium tuum,
    qui tecum vivit et regnat in unitate Spiritus Sancti,
    Deus, per omnia sæcula sæculorum.
</litany>

<ebook>
    <p class="instruction">
        <a href="../lectionary/czestochowa.html">Lectiones Biblicæ</a>
    </p>
</ebook>

<h2 class="rubric">Super Oblata</h2>
<litany>
    Pro religionis christianæ triumpho hostias
    placationis tibi, Domine, immolamus:
    quæ ut nobis proficiant, opem auxiliatrix Virgo præstet,
    per quam talis perfecta est victoria.
    Per Christum Dominum nostrum.
</litany>

<h2 class="rubric">Antiphona ad Communionem  <span class="ref">Ps 86, 3. 2</span></h2>
<litany>
    Gloriosa dicta sunt de te, civitas Dei.
    Diligit Dominus portas Sion
    super omnia tabernacula Iacob.
</litany>

<h2 class="rubric">Post Communionem</h2>
<litany>
    Adesto, Domine, populis, qui participatione corporis
    et sanguinis tui reficiuntur:
    ut, sanctissima tua Genitrice auxiliante,
    ab omni malo et periculo liberentur,
    et omni opere bono custodiantur.
    Qui vivis et regnas in sæcula sæculorum.
</litany>


</body>
</html>