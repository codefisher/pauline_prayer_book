<html>
<head>
    <title>Caput V: De Administratione Bonorum</title>
</head>
<body class="constitutions" lang="en">

<h1 class="index">Caput V: De Administratione Bonorum</h1>


<h2 id="norm191">Norma 191</h2>

<p>
    Praeter pecunias Ordinis, de qua dicitur in Constitutionibus, Capitulum Generale statuat
    tributa, quae singula monasteria pro currentibus necessitatibus Ordinis solvere debent.
</p>
<p>
    Pater Generalis cum voto deliberativo sui Consilii potest etiam extra Capitulum aliquem fontem
    profectus Ordinis definire.
</p>
<p>
    Administrator generalis vigilet, ut pecuniae quocumque titulo influentes, in communem capsam
    tradantur. Is quoque sub P. Generalis ductu, pro commu nibus Ordinis necessitatibus eas
    disponat.
</p>


<h2 id="norm192">Norma 192</h2>

<p>
    Singulae domus nostrae etiam suam habent pecuniam, quae constat: fructibus laboris, stipendiis
    Missarum, iuribus stolae, oblationibus fidelium necnon aliis reditibus totius communitatis ac
    singulorum sodalium. Quae pecunia pariter ac aliae chartae pretiosae (tituli) in capsa nummaria
    domus asserventur. Quas administrator domus pro necessitatibus monasterii dirigente priore
    disponat.
</p>
<p>
    Monasteria et singulae personae, quae de licentia superiorum, schedulam mittendae pecuniae
    habeant, curare debent de personis plenipotentia praeditis stabiliendis (monasterium vel
    superior).
</p>


<h2 id="norm193">Norma 193</h2>

<p>
    Superiores singularum domuum bona religiosa sine licentia Superiorum maiorum alienare non
    possunt, nisi id lege permittatur. Item res pretiosas vel in commodum aliarum nostrarum domuum
    sine licentia Sanctae Sedis alienare nequeunt (cfr can. 638; 1290-1298).
</p>
<p>
    Item P. Generalis neque bona singularum domuum, res pretiosas sine consensu Sanctae Sedis
    alienare, neque debita, quae summam a lege ecclesiastica statutam superent, contrahere potest.
    In iure dominii tradendo praescripta legis ecclesiasticae et civilis observentur.
</p>


<h2 id="norm194">Norma 194</h2>

<p>
    Superiores loci bona religiosa locare, contractus ad longum tempus facere, obligationes coram
    institutionibus, operariis aliisque personis suscipere ordinarie non possunt. Contractus huius
    generis et obligationes ad tempus sui officii suscipere potest. Si superior loci obligationem
    aliquam subire vel contractum supra tempus sui muneris facere velit, licentiam Superioris
    maioris obtinere debet. Superiores domus non possunt sine Consensu Superiorum maiorum quaecumque
    debita contrahere.
</p>


<h2 id="norm195">Norma 195</h2>

<p>
    Legata pia in rem nostrarum ecclesiarum et domuum facta, quae obligationibus tenentur,
    diligenter custodiantur in bonis immobilibus vel in chartis pretiosis collocentur. Servanda sunt
    hac in re praescripta legis ecclesiasticae et civilis necnon condiciones ab oblatoribus
    impositae.
</p>
<h2 class="index">AdministratoR</h2>

<h2 id="norm196">Norma 196</h2>

<p>
    Administrator ratione sui officii rebus temporalibus monasterii et communitatis provideat.
    Administratoris sit, praeter ea, de quibus in <a href="community-monastery.html#art159" ebook="ebook">art. 159</a> Constitutionum sermo est, curare:
    nutrimentum, vestimenta, materiam combustibilem et omnia, quae ad vitam totius communitatis et
    singulorum sodalium necessaria sunt. Quorum curam habet ipse vel per fratres, quos ei prior
    assignet.
</p>
<p>
    Administrator ipse immediate vel per fratres annotet expensas et alias res singulis sodalibus
    communitatis tributas.
</p>


<h2 id="norm197">Norma 197</h2>

<p>
    Administratoris sit omnia bona, eas alienum et obligationes aliorum erga monasterium cognoscere.
    Tabulas accepti et expensi ipse conficiat iuxta modum a Capitulo Generali aut Regimine generali
    definitum. Pecuniam autem in manus suas traditam superiori domus in capsam communem conferat.
</p>
<p>
    Praeter relationes de administratione et de tabulis accepti et expensi, quas priori eiusque
    consilio praebet, initio cuiusque anni relationem scriptam pro superiore anno conficiat et
    Superiori maiori per priorem mittat.
</p>
<p>
    Insuper leges ecclesiasticas et civiles recentes cognoscere debet, ut omnia negotia sui officii
    recte gerere sciat.
</p>

<h2 id="norm198">Norma 198</h2>

<p>
    Ad administratorem etiam cura de bono spirituali operariorum pertineat. Nullos conducat
    operarios sine reccommendatione a personis fide dignis, quoad eorum vitam et mores. Gradum
    culturae christianae et moralis operariorum etiam curabit.
</p>

</body>