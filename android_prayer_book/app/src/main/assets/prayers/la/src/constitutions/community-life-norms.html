<html>
<head>
    <title>Chapter IV: De Vita Communi</title>
</head>
<body class="constitutions" lang="la">

<h1 class="index">Chapter IV: De Vita Communi</h1>


<h2 id="norm36">Norma 36</h2>

<p>
    Omnes, singulorum sodalium ac totius communitatis bonam famam promoveant. Qui autem in hac re
    delinquant, a competentibus superioribus ad responsabilitatem vocentur necnon ad reparandas
    iniurias illatas urgeantur.
</p>

<h2 id="norm37">Norma 37</h2>

<p>
    Ad clausuram quod attinet, domus nostrae communia praescripta ecclesiastica observent (cfr can.
    667); iuxta quae, mulieres introducendae prohibentur; insuper viri iuvenesque cohibeantur,
    praeter proximam familiam, et sciente superiore.
</p>
<p>
    Personae ad negotia aliqua expedienda advenientes in locutorio recipiantur ac praecise
    tractentur, dum caritas proximi prae oculis habetur.

</p>

<h2 id="norm38">Norma 38</h2>

<p>
    Religiosi nostri extra clausuram ac monasterium exituri, causam sui exitus exponere et licentiam
    a superiore impetrare debent. Licentia tamen petenda domo exeundi minime est necessaria, si
    exitus ab ordinariis et stabilibus negotiis requirantur. Hora qua ianua monasterii claudenda
    est, in ordine diurno rerum statuatur.
</p>
<p>
    Omnes e domo egredientes absentiam suam aliquo signo notent, pro consuetudine suae domus.
    Absentia, extra vacationes, super hebdomadam duratura licentiam Superioris maioris exigit. Qui
    in longius temporis spatium proficiscantur, apud superiorem inscriptionem loci commorationis
    prospectae.
</p>

<h2 id="norm39">Norma 39</h2>

<p>
    Subprior est, qui in quavis nostra domo hospites recipit. Maioribus in domibus praefectus
    hospitum a priore nominandus est, qui munia sua pro traditionali nostra hospitalitate obeat.
</p>

<h2 id="norm40">Norma 40</h2>

<p>
    Religiosi nostri absque gravibus rationibus extra clausuram ne dormiant in locis, ubi
    monasterium nostrum habetur.
</p>

<h2 id="norm41">Norma 41</h2>

<p>
    Parentes consodalium peculiares Ordinis benefactores, observantia et animo grato prosequendi
    sunt. In domibus nostris, praesertim occasione sollemnitatis votorum religiosorum et ordinum
    sacrorum hospitaliter suscipiantur.
</p>
<p>
    Superiores commorationem in domibus familiarum permittant, sive intra spatium annuarium
    feriarumve vel diebus otii, sive in casibus extraordinariis. Superiores in spiritu Evangelii
    parentibus nostrorum sodalium opus ferant, si necesse sit.
</p>
<p>
    Ratione mortis proximarum personarum cum sodalibus in lugubribus uniamur. Superior domus
    religiosae curabit, ut consodales funeri parentum nostrorum interesse possint: in monasterio
    pariter pro iisdem Missa celebranda est.
</p>

<h2 id="norm42">Norma 42</h2>

<p>
    Ordo noster gratiam habet nostris parentibus, benefactoribus, amicis et confratribus. Animum
    hunc gratum praeprimis oratione ostendat; in prima autem dominica post sollemnitatem S. Pauli I
    Eremitae quaevis communitas sollemnem Missam ad eorum intentionem celebrat.
</p>

<h2 id="norm43">Norma 43</h2>

<p>
    Superior morte sodalis appropinquante per se vel per designatum sacerdotem de morituri
    spirituali praeparatione ad transitum in aeternitatem curet. Propterea aegroto quamprimum
    infirmorum sacramentum conferatur; cotidianae Communionis eucharisticae et opportuno tempore S.
    Viatici necnon professionis religiosae renovandae facultas ei praebeatur. Insuper in componendis
    omnibus rebus ad tranquillitatem conscientiae subtili modo adiuvetur.
</p>
<p>
    Cum infirmus fuerit in extremis continuo vigilandum est, etiam nocte, communitas vero ei
    orationibus auxiliatur. In ultimo articulo vitae superior cum aliquot sodalibus penes infirmum
    maneat, alii autem in oratorio deprecentur. Orationes in Caeremoniali religioso dafiniantur.
</p>
<p>
    Ubi vero agonizans spiritum Deo reddet, corpus eius de more nostro habitu induatur et ad locum
    destinatum deportetur.
</p>

<h2 id="norm44">Norma 44</h2>

<p>
    Superior domus familiam et propinquos defuncti atque omnes domos religiosas de eius morte deque
    tempore sepulturae certiores faciat. Ideo in quovis monasterio nostro index omnium sodalium
    domus habeatur cum exacta descriptione nominum et cognominum, habitationum personarum
    consanguinearum et propinquarum, quae in casu mortis certiores reddere oporteat.
</p>
<p>
    Regimen generale de morte informatum nomen defuncti sodalis in necrologos omnium domuum inseri
    faciat, ac in Ephemeride religiosa commemorationem eiusdem defuncti scribat.
</p>

<h2 id="norm45">Norma 45</h2>

<p>
    Ut animabus defunctorum sodalium, consanguineorum, benefactorum et confratrum consulatur,
    statuitur:
</p>

<ol class="alph">
    <li>
        unusquisque sacerdos nostri Ordinis pro defuncto sodali (patre, alumno, fratre, novitio)
        unam Missam celebret, alumni autem, fratres et novitii unam Missam participent; insuper
        omnes tertiam partem rosarii recitent;
    </li>
    <li>
        in monasterio, ad quod defunctus pertinebat, Missae Gregorianae celebrentur;
    </li>
    <li>
        pro defuncto patre vel fratre intra decennium in eadem domo una Missa in anniversario mortis
        celebretur;
    </li>
    <li>
        insuper religiosi nostri suorum parentum, consanguineorum et benefactorum Ordinis memores
        sint. Quocirca in mense novembri, in unoquoque monasterio nostro una Missa celebranda est:
        pro defunctis sodalibus Ordinis nostri, una pro parentibus et consanguineis necnon una pro
        defunctis benefactoribus et confratribus. Sodales domus hisce Missis S. intersint.
    </li>
</ol>

<h2 id="norm46">Norma 46</h2>

<p>
    Omnes domus nostrae commune sepulcrum in coemeteriis habeant. Sepulcra nostrorum sodalium cura
    prosequantur, vivi autem ad frequentem visitationem horum, praesertim in mense defunctorum,
    invitantur.
</p>

<h2 id="norm47">Norma 47</h2>

<p>
    Praeter communem orationem et laborem, modi infallaces auram sive consuetudinem familiarem
    reddendi sunt: communis quies, honesta oblectatio et recreatio.
</p>
<p>
    Tempus, locus et species quietis recreationisque ab ipsa communitate singulae domus definiantur.
</p>
<p>
    Curandum est, ut festa, dies iubilaeorum, dies onomasticae aliarumque occasionum, quae a
    communitate convivuntur, indolem valde familiarem, subli miorem atque exemplarem prae se ferant.
</p>

<h2 id="norm48">Norma 48</h2>

<p>
    Omnibus sodalibus nostris post professionem perpetuam, quattuor hebdomadae feriarum in quolibet
    anno competunt. Tempus feriarum integre adhiberi aut dividi potest. Sodales a votis temporariis
    ius ad duas hebdomadas otii habent.
</p>
<p>
    Feriae in nostris domibus recreationis ordinarie agamus. Rationabilis profectus in domum
    familiarem feriandi causa vel in alia recreationis loca, praesertim vero loca curationum,
    licentia prioris indiget.
</p>
<p>
    Ut quis extra fines patriae proficisci possit, venia Superioris maioris opus est.
</p>
<p>
    Terminus feriarum agendarum a superiore, ratione boni communis habita, ordinetur.
</p>

<h2 id="norm49">Norma 49</h2>

<p>
    Communitates officia sua ita disponentur, ut unusquisque sodalis post vota perpetua unum in
    hebdomada diem otii ad quietem vel negotia personalia agenda habeat; in qua die ab ordine
    negotiorum diurno liber maneat. Exire parmittente superiore valet.
</p>

<h2 id="norm50">Norma 50</h2>

<p>
    Tota communitas in refectorio communi ad vescendum congregetur. Ad mensam enim communem
    conventus signum est patens vitae in communi agendae. Benedictio mensae ante et post refectionem
    iuxta usum religiosum fiat.
</p>
<p>
    Ante prandium lector partem aliquam Scripturae sacrae legat; semel in hebdomada ad mensam
    communem, unum caput Constitutionum et Directorii legatur.
</p>
<p>
    Mensae, fratres a superiore designati, inserviant. Post prandium et coenam in chorum processione
    proficiscamur Sanctissimum Sacramentum adoraturi, cantan do vel dicendo psalmum, canticum
    gratiarum vel carmen pietatis, quod tempori liturgico connectitur.
</p>

</body>