<html>
<head>
    <title>Chapter III: De Communione cum Deo</title>
</head>
<body class="constitutions" lang="la">

<h1 class="index">Chapter III: De Communione cum Deo</h1>

<h2 class="index">De Vita Liturgica</h2>

<h2 id="norm16">Norma 16</h2>

<p>
    Missa sanctissima, Mysterii Christi Paschalis repraesentatio, totius vitae Communitatis centrum
    atque maximi momenti eventus cuiusque diei, in communi vivatur fide et caritate, praesertim in
    domibus formationis.
</p>

<h2 id="norm17">Norma 17</h2>

<p>
    In omnibus nostris domibus, tempore maxime opportuno, Missa conventualis, concelebrata, si id
    possibile sit, celebranda est, nisi aliquae rationes pastorales id impediant. Missae conventuali
    omnes Communitatis sodales actu non impediti interesse debent.
</p>

<h2 id="norm18">Norma 18</h2>

<p>
    Omnes graviores momenti eventus in vita Communitatis religiosae, ut professio, votorum
    renovatio, iubilaeum, sacramentum infirmorum et his similia cum Missa, quae Mysterium Sacrificii
    et unitatis est, iungenda sunt.
</p>

<h2 id="norm19">Norma 19</h2>

<p>
    Sacerdotes nostri Missam celebrent ad intentionem assignatam a superiore, qui semel in mense
    liberam Missae applicationem concedat. Stipendii tamen Missae acceptio omnino eis prohibetur.
</p>
<p>
    Fratribus ad propriam Missae intentionem ius competit die onomastica necnon ad duae Missas per
    annum ad intentionem pro libitu. In casu peculiaris necessitatis a priore Missam petent, qui
    libenter votis eorum annuat.
</p>

<h2 id="norm20">Norma 20</h2>

<p>
    In sanctuario Claromontano cotidie Missa ordinarie cantata de Dei Genitrice ad intentionem
    Ordinis celebretur.
</p>
<p>
    In sollemnitate S. Pauli I Eremitae, in omnibus nostris domibus, Missa ad intentionem
    communitatis et universi Ordinis celebranda est.
</p>

<h2 id="norm21">Norma 21</h2>

<p>
    In quovis monasterio maiore cantor et caeremoniarius a priore designentur, qui de ministerio
    liturgico altaris respondeant. Iisdem cura sit de apto gradu liturgiae et cantus. Ad hunc finem
    exercitia in cantu et caeremoniis faciant, ad ministerium altaris non solos communitatis
    sodales, sed etiam Christifideles attrahant. Ipsi quoque sacerdotes sacrosanctum Sacrificium
    celebraturi, omnia antea praeparare debent, ut eius celebratio digna fiat.
</p>

<h2 id="norm22">Norma 22</h2>

<p>
    Religiosi nostri bene dispositi, sacramentu paenitentiae saltem bis in quovis mense frequentent.
    Stabilem, si id possibile, confessarium sibi eligant, ut spirituali directione utentes, via
    perfectae caritatis securius proficiant. Quodsi superiores neglegentiam alicuius in sacramento
    paenitentiae utendo considerent, discrete et tenerius eum moneant, ad diligentiorem usum huius
    doni gratiae eum adducant.
</p>

<h2 id="norm23">Norma 23</h2>

<p>
    Ad maiorem Dei gloriam ac communitatem fraternam roborandum, Liturgia Horarum digne, attente et
    devote celebretur, etiam a duobus communitatis sodali bus domi degentibus, qui actu legitime non
    sunt impediti.
</p>
<p>
    Ad choralem Liturgiam recitandam omnes sodales conventus obligantur, igitur sacerdotes, alumni,
    fratres et novitii.
</p>
<p>
    Tempus Officii Divini recitandi capitulum conventus statuat ac attendat veritatem Horarum
    salvari.
</p>


<h2 id="norm24">Norma 24</h2>

<p>
    Responsibility for the proper execution of the Liturgy of the Hours lies with the Subprior and
    Cantor.
</p>
<p>
    Monks in Solemn Profession should celebrate in choir or for sufficient reason, privately: the
    Office of Readings, Lauds, one of the Hours of the day, Vespers and Compline.
</p>
<p>
    On the greater solemnities, especially those celebrated in the Order but not precluding other
    days of the year the liturgy of the Hours should be either sung or recited with the people of
    God in our Churches.
</p>


<h2 id="norm25">Norma 25</h2>

<p>
    A Liturgia Horarum persolvenda in particularibus casibus, ob graves rationes, etiam prior
    eximere potest de mandato tamen Superioris maioris.
</p>
<h2 class="index">De Vita Orationis</h2>

<h2 id="norm26">Norma 26</h2>

<p>
    Oratio fundamentalem indolem Paulinae spiritualitatis constituit. Ideo officia nostrae
    vocationis consci Divinae praesentiae adimpleamus, in oeconomia vero temporis curanda locum
    primum orationi personali tribuamus, ac praesertim cum Christo in Sanctissima Eucharistia nobis
    praesenti conversemus. Superiores omnesque sodales nostri pondus orationis in personali vita
    spirituali atque in muneribus Ordinis explendis scientes, custodiant, ne minia activitas
    progressionem eius impediat.
</p>


<h2 id="norm27">Norma 27</h2>

<p>
    Durante adoratione sanctissimi Sacramenti post prandium et in Completorio, aliquod tempus
    examini conscientiae tribuatur. Omnes gravi hoc adminiculo in vita spirituali utantur, ut suam
    agendi rationem in lumine doctrinae Christi examinent atque mentem suam renovent ad integram
    erga Eius exigentis fidelitatem.
</p>

<h2 id="norm28">Norma 28</h2>

<p>
    Exercitia spiritualia sex dierum quotannis peragenda valde gravem rationem vitae spiritualis
    perficiendae atque Communitatis Paulinae sanctificandae constituunt.
</p>
<p>
    Quae a Superiore maiore ordinantur, qui etiam exercitia privatim facienda permittere potest.
    Singulae domus exercitia communia suis sodalibus sciente Superiore maiore instituere possunt.
</p>

<h2 id="norm29">Norma 29</h2>

<p>
    Cura de animi recolligendi condicionibus ac de tranquillitate omnes communitatis sodales
    operantur. Ratione autem peculiari circumstantiae collectioni animi faventes in locis orationis,
    in sacristia, ambulatoriis et habitaculis, fovendae sunt. Tempus recreationis et silentii
    nocturni in ordine diei cuiusvis domus definiantur. Instrumentis communicationis socialis utamur
    servata indemni collectione animi sodalium ac omnia hora 22-a ultimo iam sileant, quae hora
    tempus est nocturnae requietis. Quare urgente necessitate aliquid dicendi, voce solum demisse id
    fiat.
</p>
<p>
    In silentio monasterii et collectione animi Dei conscientia dono uti studeamus ad roborandum
    scilicet fidelitatem erga postulata caritatis, quam Spiritus Sanctus in cordibus nostris
    difundit.
</p>

<h2 id="norm30">Norma 30</h2>

<p>
    Sanctissimum Sacramentum cotidie adoremus, scilicet post prandium et cenam. Lectioni spirituali
    peragendae saltem horae quadrantem destinemus.
</p>
<p>
    Ter in die orationem Angelus Domini recitemus ad honorandum Incarnationis Mysterium atque ad
    gratias Mariae pro Ordinis patrocinio agendas.
</p>
<p>
    Quolibet sabbato, si rubricae permittant, Missam de Matre Dei celebremus atque Eam Liturgia
    Horarum honoremus. Qualibet feria secunda Missa votiva de s. Paulo I Eremita celebretur, feria
    autem tertia de Angelis. Feriis sextis Quadragesimae Viam Crucis in communi, loco quidem
    meditationis vespertinae, peragamus.
</p>
<p>
    Ad sollemnitatem Pentecostes ac sancti Patriarchae nostri novendialibus precibus praeparemur,
    iuxta Ordinis traditionem. Pro consuetudinibus loci etiam praeces novendiales ante unam e
    principalibus sollemnitatibus Deiparae instituamus.
</p>

<h2 class="index">De Vita Sacrificii una cum Christo</h2>

<h2 id="norm31">Norma 31</h2>

<p>
    Sacrificii et paenitentiae gravis momenti conscii, nonnullas veteres et novas paenitentiae
    formas exerceamus, praesertim in Adventu, in Quadragesima, tempore praeparationis ad vota,
    ordines suscipiendos ac in vigilia S. Pauli I Eremitae.
</p>


<h2 id="norm32">Norma 32</h2>

<p>
    Praeter occasiones paenitentiae faciendae, quas nobis vita communis et fidelis exsecutio
    consiliorum evangelicorum praebent, aliae quoque praxes ultro suscipiendae sunt, ut puta:
</p>

<ol class="alph">
    <li> Prolixio adoratio Sanctissimi Sacramenti etiam nocte in prima feria quinta, Feria V et VI
        Hebdomadae Sanctae, ultima die anni ante sollemnitatem Dei Genitricis; excubiae nocturnae,
        quae cum ministerio pastorali iunguntur.
    </li>
    <li> Via S. Crucis praeprimis feriis VI ut signum unionis cum Christo patienti ad intentiones
        mundi salvandi.
    </li>
    <li> Silentium strictius servandum et tranquillitas observanda diebus vel horis diei a conventu
        statutis.
    </li>
    <li> Auxilium fratri in opera ferendum, servitia ordinem respicientia, cura infimorum.
    </li>
    <li> Ieiunium voluntarium et abstinentia, prostrationes in terra in propria cella, disciplina
        privatim facienda, varia incommoda sufferenda.
    </li>
    <li> Patiens probaque opera additia in confessionali.
    </li>
    <li> Recreationibus, feriae otii oblectactionibus, renuntiatio, quas hodierna civilisatio secum
        fert (e. gr. televisio, cinematographium, radiophonia, excursiones et similia).
    </li>
    <li> Aliae paenitentiae iuxta gratiae inspirationem et sodalis necessitates spirituales
        suscipiendae.
    </li>

</ol>

<h2 id="norm33">Norma 33</h2>

<p>
    Plagam socialem alcoolismi et narcomaniae atque nostram responsabilitatem pro morali condicione
    societatis attendentes, ad renuntiationem usus alcooli, tam modo personali quam sociali,
    tendamus.,
</p>
<p>
    In Ordine nostro ordinarie tabacum ne fumemus, omnes autem fumantes ad resignationem huius vitii
    invitantur. Omnino prohibentur, quominus in communi bus congressionibus fumetur.
</p>
<p>
    Educatoribus nostrae iuventae religiosae praecipitur, ut contra inductionem usus fumandi strenue
    agant.
</p>

<h2 id="norm34">Norma 34</h2>

<p>
    Communitates nostrae collectivum testimonium reddant paenitentiae, mortificationis et
    abnegationis in bonum Ecclesiae vel proximorum, praeprimis vero familiarum prole fecundarum.
    Praxes suadentur e. gr.: uberioris cibi resignatio, dies abstinentiae a carne, donatio rei et
    vestimenti minus necessarii, auxilium hominibus aetate provectis praestandum, communis in
    monasterio vel extra domum opera socialis etc.
</p>
<p>
    Aliae insuper collectivạe praxes paenitentiae ab ipsis singulis communitatibus statuantur.
</p>

<h2 id="norm35">Norma 35</h2>

<p>
    Iustitia et paupertas exigunt, ut addicitiae operae et abnegationes a sodali subeantur, qui sua
    neglegentia vel temeritate communitatem damno exponit.
</p>

</body>