<html>
<head>
    <title>S. Antonii Abbatis</title>
</head>
<body>

<hr class="rubric" />

<feast day="Die 19 Januarii" level="Duplex majus">S. Antonii <span class="rubric">Abbatis</span></feast>

<reading label="Introitus" ref="Ps. 36, 30-31"/>

<p dropcap="special">
    Os justi meditábitur sapiéntiam, et lingua ejus loquétur judícium: lex Dei ejus in corde ipsius.
    <span class="rubric">Ps. Ibid., 1</span> Noli æmulári in malignántibus: neque zeláveris
    faciéntes iniquitátem. <span class="rubric"><sp>V/</sp></span> Glória Patri.
</p>

<break />

<h2>
    <span class="rubric">Oratio</span>
</h2>

<p  dropcap="dropcap">
    Intercéssio nos, quǽsumus, Dómine, beáti Antónii Abátis comméndet: ut quod nostris méritis non valémus, ejus patrocínio assequámur. Per Dóminum.
</p>

<p class="rubric">Et fit Commemoratio Ss. Marii, Marthæ, Audifacis et Abachum:</p>
<h2>
    <span class="rubric">Oratio</span>
</h2>

<p  dropcap="dropcap">
    Exáudi, Dómine, pópulum tuum cum Sanctórum tuórum patrocínio supplicántem: ut et temporális vitæ nos tríbuas pace gaudére; et ætérnæ reperíre subsídium. (Per Dóminum)
</p>

<p class="rubric">Deinde Commemoratio S. Canuti Regis, Mart.:</p>

<h2>
    <span class="rubric">Oratio</span>
</h2>

<p  dropcap="dropcap">
    Deus, qui ad illustrándam Ecclésiam tuam beátum Canútum regem martýrii palma et gloriósis miráculis decoráre dignátus es: concéde propítius; ut, sicut ipse Domínæ passiónis imitátor fuit, ita nos, per ejus vestígia gradiéntes, ad gáudia sempitérna perveníre mereámur. Per eúndum Dóminum.
</p>

<break />

<reading longref="Eccli. 45, 1-6"><strong>Léctio Libri Sapiéntiæ</strong></reading>

<p  dropcap="dropcap">
    Diléctus Deo et homínibus cujus memória in benedictióne est. Símilem illum fecit in glória sanctórum, et magnificávit eum in timóre inimicórum, et in verbis suis monstra placávit. Glorificávit illum in conspéctu regum, et jussit illi coram pópulo suo, et osténdit illi glóriam suam. In fide et lenitáte ipsíus sanctum fecit illum, et elégit eum ex omni carne. Audívit enim eum et vocem ipsíus, et indúxit illum in nubem. Ed dedit illi coram præcépta, et legem vitæ et disciplínæ.
</p>

<p>
    <span class="rubric">Graduale Ps. 20, 4-5</span> Dómine, prævenísti in benedictiónibus dulcédinis: posuísti in cápite ejus corónam de lápide pretióso. <span class="rubric"><sp>V/</sp></span> Vitam pétiit a te, et tribuísti et longitúdinem diérum in sǽculum sǽculi.
</p>

<p>
Allelúja, allelúja <span class="rubric"><sp>V/</sp> Ps. 91, 13</span> Justus et palma florébit: sicut cédrus Libani multiplicábitur. Allelúja.
</p>

<p>
    <span class="rubric">Post Septuagesimam, omissis</span> Allelúja, <span class="rubric">et Versu sequenti, dicitur:</span>
</p>

<p>
    <span class="rubric">Tractus Ps. 111, 1-3</span> Beátus vir, qui timet Dóminum; in mandátis ejus cupit nimis. <span class="rubric"><sp>V/</sp></span> Potens in terra erit semen ejus: generátio rectórum benedicétur. <span class="rubric"><sp>V/</sp></span> Glória et divítiæ in domo ejus: et justítia ejus manet in sǽculum sǽculi.
</p>

<reading longref="Luc. 12, 35-40" dropcap="dropcap">✠ <strong><span class="rubric">S</span>equéntia sancti Evangélii secúndum Lucam</strong></reading>

<p  dropcap="dropcap">
In illo témpore: Dixit Jesus discípulis suis: Sinit lumbi vestri præcíncti, et lucérnæ ardéntes in mánibus vestris, et vos símiles homínibus expectántibus dóminum suum, quando revertátur a núptiis: ut, cum vénerit et pulsáverit, conféstim apériant ei. Beáti servi illi, quos, cum vénerit dóminus, invénerit vigilántes: amen, dico vobis, quod præcínget se, et fáciet illos discúmbere, et tránsiens ministrábit illis. Et si vénerit in secúnda vigília, et si in tértia vigília vénerit, et ita invénerit, beáti sunt servi illi. Hoc autem scitóte, quóniam, si sciret pater famílias, qua hora fur veníret, vigiláret útique, et non síneret pérfodi domum suam. Et vos estóte paráti, quia, qua hora non putátis, Fílius hóminis véniet.
</p>

<p>
    <span class="rubric">Offertorium Ps. 20, 3 et 4</span> Desidérium ánimæ ejus tribuísti ei, Dómine, et voluntáte labiórum ejus non fraudásti eum: posuísti in cápite ejus corónam de lápide pretióso.
</p>

<h2>
    <span class="rubric">Secreta</span>
</h2>

<p  dropcap="dropcap">
    Sacris altáribus, Dómine, hóstias superpósitas sanctus Antónius Abbas, quǽsumus, in salútem nobis proveníre depóscat. Per Dóminum.
</p>

<reading label="Pro Ss. Martyribus" ref="Secreta"/>

<p  dropcap="dropcap">
    Preces, Dómine, tuórum réspice oblationésque fidélium: ut et tibi gratæ sint pro tuórum festivitáte Sanctórum, et nobis cónferant tuæ propitiatiónis auxílium. (Per Dóminum.)
</p>

<reading label="Pro S. Canuto Secretas" ref="Secreta"/>

<p  dropcap="dropcap">
    Accépta sit in conspéctu tuo, Dómine, nostra devótio: et ejus nobis fiat supplicatióne salutáris, pro cujus sollemnitáte defértur. Per Dóminum.
</p>

<p>
    <span class="rubric">Communio Luc 12, 42</span> Fidélis servus et prudens, quem constítuit Dóminus super famíliam suam: ut det illis in témpore trítici mensúram.
</p>

<h2>
    <span class="rubric">Postcommunio</span>
</h2>
<p  dropcap="dropcap">
    Prótegat nos, Dómine, cum tui perceptióne sacraménti beatus Antonius Abbas, pro nobis intercedendo; ut et conversationis ejus experiamur insignia, et intercessionis percipiamus suffragia. Per Dóminum.
</p>

<p class="rubric">Pro Ss. Martyribus</p>

<h2>
    <span class="rubric">Postcommunio</span>
</h2>

<p  dropcap="dropcap">
    Sanctórum tuórum, Dómine, intercessióne placátus: præsta, quǽsumus; ut, quæ temporáli celebrámus actióne, perpétua salvatióne capiámus. (Per Dóminum.)
</p>

<p class="rubric">
    Pro S. Canuto
</p>

<h2>
    <span class="rubric">Postcommunio</span>
</h2>

<p  dropcap="dropcap">
    Refécti participatióne múneris sacri, quǽsumus, Dómine, Deus noster: ut, cujus exséquimur cultum, intercedénte beáto Canúto Mártyre tuo, sentiámus efféctum. Per Dóminum.
</p>

</body>