<html>
<head>
    <title>Die 16 ianuarii - Festum - Beatæ Mariæ Virginis Reginæ Eremitarum et Matris Ordinis</title>
</head>
<body lang="la">

<ebook>
    <p class="instruction">
        <a href="../mass/mary-queen-of-hermits.html">Missæ Propriæ</a>
    </p>
</ebook>

<h1 class="index"><span class="rubric">Die 16 ianuarii </span><br/> Beatæ Mariæ Virginis, <br />Reginæ Eremitarum et Matris Ordinis</h1>

<h2><span class="rubric">Festum</span></h2>


<reading label="Lectio Prior" ref="Ap 12, 1-6a" tagline="Signum magnum apparuit in cælo">Lectio libri Apocalypsis beati Ioannis Apostoli</reading>

<p>
    Signum magnum paruit in cælo: mulier amicta sole et luna sub pedibus eius, et in capite eius corona stellarum duodecim;
    et in utero habens, et clamat parturiens et cruciatur, ut pariat.
</p>
<p>
    Et visum est aliud signum in cælo: et ecce draco magnus, rufus habens capita septem et cornua decem, et in capitibus suis septem diademata;
    et cauda eius trahebat tertiam partem stellarum cæli et misit eas in terram. Et draco stetit ante mulierem, quæ erat paritura, ut cum peperisset, filium eius devoraret.
</p>
<p>
    Et peperit filium, masculum qui recturus erit omnes gentes in virga ferrea; et raptus est filius eius ad Deum et ad thronum eius.
    Et mulier fugit in solitudinem ubi habet locum paratum a Deo.
</p>

<p>
    Verbum Domini.
</p>

<reading label="Psalmus Responsorius" ref="Lc 1,46-48. 49-50. 51-53. 54-55 (R/. Lc 1, 47)"></reading>

<p class="noindent"><sp>R/</sp> <strong>Exultavit spiritus meus in Deo salutari meo. </strong></p>

<div class="prayer-group">
<psalm>
    Magnificat anima mea Dominum ,*
    - et exultavit spiritus meus in Deo salutari meo,
    quia respexit humilitatem ancillæ suæ. *
    - Ecce enim ex hoc beatam me dicent omnes generationes.&nbsp;<sp>R/</sp>

    quia fecit mihi magna, qui potens est, *
    - et sanctum nomen eius,
    et misericordia eius in progenies et progenies *
    - timentibus eum.&nbsp;<sp>R/</sp>

    fecit potentiam in brachio suo, *
    - dispersit superbos mente cordis sui;
    deposuit potentes de sede et exaltavit humiles; *
    - esurientes implevit bonis et divites dimisit inanes.&nbsp;<sp>R/</sp>

    suscepit Isræl puerum suum, *
    - recordatus misericordiæ suæ,
    sicut locutus est ad patres nostros, *
    - Abraham et semini eius in sæcula.&nbsp;<sp>R/</sp>
</psalm>
</div>

<reading label="Alleluia et versus anti Evangelium" ref="Cfr. Mt 2, 13"></reading>

<p class="noindent">
    <strong>Alleluia, alleluia, alleluia.</strong><br/>
    surge et accipe puerum et matrem eius <br />
    et fuge in Ægyptum.<br/>
    <strong>Alleluia, alleluia, alleluia.</strong>
</p>

<reading label="Evangelium" ref="Mt 2:13-15" tagline="Ex Ægypto vocavi filium meum">
    <span class="cross">☩</span> Lectio sancti Evangelii secundum Matthæum</reading>

<p>
    Cum recessissent ecce angelus Domini apparuit in somnis Ioseph dicens: &ldquo;Surge et accipe puerum et matrem eius et fuge in Ægyptum et esto ibi, usque dum dicam tibi futurum est enim ut Herodes quærat puerum ad perdendum eum.&rdquo;
<p>
</p>
    Qui consurgens accepit puerum et matrem eius nocte et recessit in Ægyptum
    et erat ibi usque ad obitum Herodis ut adimpleretur, quod dictum est a Domino per prophetam dicentem: &ldquo;Ex Ægypto vocavi filium meum.&rdquo;
</p>

<p>
    Verbum Domini.
</p>

<ebook>
    <p class="instruction">
        <a href="../mass/mary-queen-of-hermits.html">Missæ Propriæ</a>
    </p>
</ebook>

</body>
</html>