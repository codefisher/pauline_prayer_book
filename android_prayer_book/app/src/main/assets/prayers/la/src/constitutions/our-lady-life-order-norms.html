<html>
<head>
    <title>Caput VI: De B. Maria Virgine in Vita Ordinis</title>
</head>
<body class="constitutions" lang="la">

<h1 class="index">Caput VI: De B. Maria Virgine in Vita Ordinis</h1>


<h2 id="norm63">Norma 63</h2>

<p>
    Deiparae cultus, quo nostra spiritualitas et actio apostolica excellit, exposcit, ut Mariae
    munus in Mysterio Ecclesiae in luce ponamus, peculiares devotiones ac species pietatis Marialis
    promovendo, quae Ecclesiae localis propriae sunt.
</p>

<h2 id="norm64">Norma 64</h2>

<p>
    Omnia festa Marialia celebremus. Peculiari autem ratione sollemnitates experiamur, quae
    sequuntur:
</p>

<ol class="alph">
    <li>Deiparae Mariae - 1.01,</li>
    <li>Reginae Eremitarum, Matris ac Protectricis Ordinis - 16.01,</li>
    <li>Annuntiationis Domini - 25.03,</li>
    <li>Reginae Poloniae - (in Polonia 3.05),</li>
    <li>Matris Ecclesiae - Feria II post Pentecostem,</li>
    <li>Deiparae in coelum Assumptae - 15.08,</li>
    <li>Deiparae Claromontanae - 26.08,</li>
    <li>Immaculatae Conceptionis BMV, peculiaris Patronae iuventae Paulinae - 8.12,</li>
    <li>sollemnitates Mariales in Ordinis sanctuariis localibus.</li>
</ol>

<h2 id="norm65">Norma 65</h2>

<p>
    Apostolatus noster Marialis etiam exprimatur in fovendis exercitiis:
</p>

<ol class="alph">
    <li> celebrandis sabbatis in honorem Reginae Poloniae (in Polonia);</li>
    <li> primis mensium sabbatis;</li>
    <li> Missis votivis Rorate in Adventu;</li>
    <li> celebrationibus mense Maio et Octobri;</li>
    <li> cotidiana celebratione Rosarii in ecclesiis et praesertim in sanctuariis Marialibus;
    </li>
    <li> Horis Marialibus in honorem Immaculatae Conceptionis BMV necnon Appellatione, ut dicitur,
        Claromontana in nostris ecclesiis et oratoriis;
    </li>
    <li> insuper in omnibus nostris monasteriis, praeter quotidianam Appellationem, cantus
        Litaniarum Lauretanarum in melodia Claromontana sustentetur; in Claro Monte: in quibusdam
        festis Marialibus celebratio consuetudinaria, quae Genibusflexio vocatur, fiat;
    </li>
    <li> in memoriam revocemus peregrinorum, qui in sanctuarium Claromontanum properant, non solum
        Vota Nationis Claromontana, sacri Millenii Actum Dedicationis in maternas Mariae manus,
        Actum fiduciae S. Patris, Joannis Pauli II ratione Jubilaei factum sed etiam Mariae unionem
        cum Ecclesia, cum gente nostra ostendamus, necnon omnia, quae inde consequuntur et obligant
        doceamus.
    </li>
</ol>

<h2 id="norm66">Norma 66</h2>

<p>
    Ad cultum et spiritum Marialem in Familia nostra religiosa perficiendum haec suscipiamus:
</p>

<ol class="alph">
    <li>
        in festo Matris ac Patronae Ordinis, quotannis die 16 januarii, unaquaeque communitas
        mancipium Mariae renovet. In quo actu gratias Ei agamus, ad ul teriorem cum Ea cooperationem
        in Ecclesiae servitio se devoveamus necnon Eius praesidium invocemus;
    </li>
    <li>
        cotidie matutinam antiphonam in communi recitemus: Gaude Dei Genitrix - ac ter - Angelus
        Domini;
    </li>
    <li>
        cotidie Mariam saltem tertia Rosarii parte cum Litaniis Lauretanis honoremus;
    </li>
    <li>
        omnes pariter ad saepe renovandum actum dedicationis sui Deiparae et praeprimis ad augendam
        devotionem perfectam Marialem invitantur;
    </li>
    <li>
        nostram erga Mariam devotionem atque Marialem apostolatum cum ea concretum profundiores in
        dies faciamus, et quidem lectione Ecclesiae documen torum, convenientium librorum et
        foliorum, quae periodica vocantur. Cui scopo peculiaris bibliotheca Mariana in Claro Monte
        ac editiones Mariales inserviunt.
    </li>
</ol>

<h2 id="norm67">Norma 67</h2>

<p>
    Sanctuarium Mariae Claromontanum Czenstochoviae principale centrum Familiae Paulinae necnon
    signum patens eius vocationis et missionis erga alios constituit. Propterea singulae
    communitates invitante regimine Claromontano opem in explendis ministeriis pastoralibus
    festinanter ferant.
</p>


<h2 id="norm68">Norma 68</h2>

<p>
    Marialis missionis Ordinis conscientia necnon peculiare munus Clari Montis praesertim in vita
    christiana Populi Polonici, cuius Maria est mirabile Auxilium et Praesidium, Patrem Generalem
    obligant, ut inter sua officia ac sollicitudines primo in loco sanctuarium Claromontanum ponat,
    idoneos sodales ei contribuendo.
</p>


<h2 id="norm69">Norma 69</h2>

<p>
    Prior Claromontanus, cui pretiosissimi sanctuarii Ordinis nostri cura commissa est, singulari
    munerum eiusdem amore, actualium problematum curae pastoralis Marialis intellegentia necnon
    labores coordinandi arte emineat.
</p>
<p>
    Cura eidem sit non tantum de recta functionum distributione atque praestantia ministeriorem,
    quae peraguntur, sed de consodalibus laborantibus. Idem quoque membrum Consilii Pastoralis
    Ordinis exsistit.
</p>


<h2 id="norm70">Norma 70</h2>

<p>
    Communitas Claromontana honorem sibi ducat se ad peculiarem cooperationem cum Maria, Ecclesiae
    Ordinisque Matre vocatam esse. Probe sciant per munerum suorum sacrificam expletionem, per suum
    spiritum et rationem se gerendi, modo decisivo in effectus apostolicae Ordinis nostri actionis
    atque in eiusdem in societate aestimationem influxum exercere.
</p>

<h2 id="norm71">Norma 71</h2>

<p>
    In aliis quoque nostris ecclesiis, praesertim in sactiariis, ubi imagines vel statuae coronatae
    inveniuntur, curandus est cultus et progressus celebritatum, quae hisce centris Marialibus aptae
    sunt.
</p>
<p>
    Deiparae praesertim Claromontanae cultum in omnia recenter ordinata monasteria ac loca
    pastoralia inferamus.
</p>

</body>