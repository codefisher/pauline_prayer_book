<html>
<head>
    <title>Caput V: De Ordinis Missione Apostolica</title>
</head>
<body class="constitutions" lang="la">

<h1 class="index">Caput V: De Ordinis Missione Apostolica</h1>


<h2 id="norm51">Norma 51</h2>

<p>
    De missione Ordinis nostri apostolica tota Familia Paulina respondeat. In nostra apostolica
    actione Maria, Christi et Ordinis Mater locum singularem signumque invenire debet.
</p>


<h2 id="norm52">Norma 52</h2>

<p>
    Unsquisque sodalis ab ipsis primordiis suae in Ordine consociationis, magis magisque munus suum
    in apostolatu Paulino cognoscat, dona naturae et gratiae augendo. Superiores autem specialem
    institutionem consodalium curent atque, si id possibile sit, ad haec ministeria eos introducant,
    in quibus eorum labor magis proficuus futurus est.
</p>

<h2 id="norm53">Norma 53</h2>

<p>
    Consilium Pastorale, quod tumquam instrumentum consultivum Regiminis generalis, incepta suggerit
    et coordinat, a Superiore maiore electis relatoribus in variis regionibus pastoralibus constat,
    ut puta: actione pastorali communi, Mariali, paraeciali, ministerio verbi Divini, actione
    vocationum fovendarum, actione charitativa etc.
</p>
<p>
    Ad hoc Consilium etiam repraesentatores priorum et custodum sanctuariorum pertineant.
</p>


<h2 id="norm54">Norma 54</h2>

<p>
    Consilium hoc rationem pastoralem totius regionis tractet, cum propria nostra missione ac
    apostolica indole testandi eam conformet necnon communitates in iisdem adimplendis adiuvet.
    Insuper curet, ut gradus rei pastoralis in dies perfectior fiat, proinde sacerdotum
    congrectationes, cursus et conventus intimet necnon alia auxilia, quibus eorum munera specialia
    perficiuntur, patefaciat.
</p>


<h2 id="norm55">Norma 55</h2>

<p>
    Ipsae quoque communitates instituant pastorales conventus, praecipue ante sollemnitates vel
    peculiares actiones pastorales, ut efficaciores methodi eas explendi inquirantur.
</p>


<h2 id="norm56">Norma 56</h2>

<p>
    Consilium Pastorale, ad maiorem ministerii verbi valorem reddendum, coetum praedicatorum a
    Superiore maiore confirmatum creare eisque peculiarem res ponsabilitatem pro verbo Dei
    praedicando committere debet.
</p>
<p>
    Consilii Pastoralis est etiam patres indicare, quibus exercitia spiritualia gerenda committi
    possunt. Illud quoque normas aliquas stabiliat, tempore opportuno conventus patrum instituat
    atque sodalibus materias pastorales praebeat.
</p>

<h2 id="norm57">Norma 57</h2>

<ol class="alph">
    <li>
        In pastorali ministerio ab Ordine gerendo, locus aptus atque grave momentum catechesi
        iuventuti tradendae tribuatur. Parochi officium praeprimis illa est, quandoquidem formam
        Evangelii praedicandi constituit.
    </li>
    <li>
        Catechistae ad opus evangelisationis in paraecia participandum atque ad Veritatem revelatam
        praedicandam, vocati alacriter tempus, vires indolesque didicent, ut pueris et iuventae
        omnimodam Jesu Christi doctrinam exponant.
    </li>
    <li>
        Parochus vel rector, pro locis pastoralibus responsabiles de omnibus auxiliis catecheticis,
        curare debent (manualia methodica, catechismi, tabulae pictae, pelliculae etc.), quae ad
        loci pastoralis dominium remaneant et a catechistis tempore eorum in paraecia laboris
        adhibeantur.
    </li>
    <li>
        Catechistae, quo ad horas lectionum et rationem docendi, fideliter observent normas a
        Conferentia Episcopatus statutas vel ab episcopo loci ordinatas.
    </li>

</ol>

<h2 id="norm58">Norma 58</h2>

<p>
    Pastorali sensu signorum temporis enixe apostolatum laicatus curare debemus, in quem finem:
</p>

<ol class="alph">
    <li>
        in fidelibus consciam eorum muneris ac responsabilitatis pro progressu Regni Dei excitare,
        ad mentem Concilii Vaticani II;
    </li>
    <li>
        fideles in opera apostolica Ordinis introducere, necnon adiutores clericos et laicos
        colligere, eorum inceptione et cooperatione utamur;
    </li>
    <li>
        curam agere pastoralem statuum, professionum puerorum ministrantium; dies precum et
        conferentias instituere, etiam pro personis apud nostra monasteria laborantibus;
    </li>
    <li>
        antiquae nostrae curae animarum formas, scilicet confraternitates revivificare: Domini Iesu
        a Quinque Vulneribus, Apostolatum s. Rosarii, Confraternitatem Angelorum Custodum, Sodalicia
        Mariana etc. Insuper opus Adiutorum Ordinis instituatur.
    </li>
</ol>

<h2 id="norm59">Norma 59</h2>

<p>
    Incepta Ecclesiae in re biblica, liturgica, pastorali libenter suscipienda sunt, quippe quae
    ministeria nostra magis activa reddunt atque participationem in eis fidelium efficaciorem
    faciunt. Celebrationes tempore et modo opportuniore instituantur; auxiliis socialis
    communicationis convenienter utamur; de nova expressione communicationum, intimationum,
    informationum et tabularum pictarum curetur, ut curiositatem excitent et fidem prufundiorem
    reddant.
</p>

<h2 id="norm60">Norma 60</h2>

<ol class="alph">
    <li>
        Regimen generale favere ac invigilare debet operi editionum Ordinis, provinciarum et
        singularum domuum. Cum hac actione necessaria sollicitudo Regiminis iungitur, ut ad operam
        redactorum aptus personarum coetus, in quo praeprimis nostrorum sodalium, praeparetur.
        Propria quoque nostra basis poligraphica, si fieri possit, instituatur, sicut et alia
        communicationis socialis instrumenta adhibeantur.
    </li>
    <li>
        Adventatur oportet superiores domorum documentationem operum ac monumentorum nostrorum
        curare. Iura etiam auctorum Ordini, monasterio et nostris sodalibus debita, in tuto
        collocanda sunt, quoties aliqua a personis alienis, in instrumentis socialis
        communicationis, publicentur.
    </li>
</ol>

<h2 id="norm61">Norma 61</h2>

<p>
    Ad editionem stabilem Ordinis, provinciae vel domus erigendam licentia Superioris maioris opus
    est. Isque cum voto deliberativo sui Consilii, statuta confirmet, directorem sive redactorem
    principalem ephemeridis nominet, auxilia oeconomica necnon alia huiusce actionis adiuncta gravis
    momenti stabiliat. Personae de his editionibus sive redactionibus respondentes, eidem Superiori
    quotannis rationem reddere tenentur.
</p>


<h2 id="norm62">Norma 62</h2>

<p>
    Religiosi nostri, ut quascumque impressiones autonomas vel articulos in ephemeridibus publicare
    valeant, necnon in socialis communicationis instru mentis procedant, consensu Superioris maioris
    indigent. Insuper approbationem censoris, servatis normis Iuris Canonici, habeant.
</p>

</body>