<html>
<head>
    <title>Caput III: De Regimine Generali</title>
</head>
<body class="constitutions" lang="la">

<h1 class="index">Caput III: De Regimine Generali</h1>

<h2 class="index">De Patre Generali</h2>


<h2 id="norm147">Norma 147</h2>

<p>
    Pater Generalis rectam status rerumque Ordinis cognitionem habeat. Propterea a provincialibus
    prioribusque de statu domuum relationes expostulet, quae iuxta antea elaboratum quaestionarium
    conficiantur. Pater Generalis Communitatem de actualibus Ecclesiae et Ordinis rebus informare
    debet. Quod litteris faciat circularibus saltem semel in anno mittendis, perinde ac peculiari
    instrumento suo informationis causa, quod <em>Ordinis Sancti Pauli Primi Eremitae
    Communicationes</em> vacatur et invigilante secretario generali conficiatur.
</p>

<h2 class="index">De Vicario Ordinis</h2>

<h2 id="norm148">Norma 148</h2>

<p>
    Vicarius Ordinis cum P. Generali in spiritu unitatis, collaboret; in implendis responsabilibus
    muneribus, propter bonum et progressum Communitatis religiosae, eum adiuvet.
</p>
<p>
    Bona in hac re incepta libenter promoveat. Rebus consodalium personalibus animo benevolo
    intersit ac, si opus sit, in negotiis eorum iustis angustiisque ad Patrem Generalem intercedat.
</p>
<p>
    Numquam tamen auctoritatem Supremi Moderatoris debilitet, neque reverentiam ac oboedientiam ei
    debitam imminuat.
</p>


<h2 id="norm149">Norma 149</h2>

<p>
    In decessu e vivis P. Generalis omnia, quae ad munus eius, praesertim acta officii, pertinent,
    in integro asservare et tutari debet, ut opportuno tempore novo Ordinis Generali ea tradat.
</p>

<h2 class="index">De Definitoribus Generalibus</h2>

<h2 id="norm150">Norma 150</h2>

<p>
    Definitores generales probe sciant se una cum Patre Generali pro toto Ordine et praesertim pro
    rectitudine et efficacitate decisionum subeundarum respon sabiles esse. Magis igitur magisque
    cognoscant Constitutiones et Directorium necnon actualem Ordinis condicionem ac problemata
    eiusdem singularum com munitatum.
</p>
<p>
    Necessarium lumen et dona a Spiritu Sancto saepe pastulent, ut officium consili dandi in
    iustitia et caritate expleant.
</p>


<h2 id="norm151">Norma 151</h2>

<p>
    Cuique vocationi P. Generalis ad sessiones definitorales, designato tempore, obsequantur, de
    quibus prius certiores reddantur, ut deliberationum rationem noscere queant.
</p>
<p>
    Una cum Patre Generali vocati ad quaerendas novas vias et resolutiones ad maius Ordinis bonum,
    audacter sua incepta proponant, spiritum tamen debitae caritatis et oboedientiae servantes quoad
    materiam et consiliorum viam, secretum servare stricte tenentur.
</p>

<h2 id="norm152">Norma 152</h2>

<p>
    Ordinis bonum postulat, ut Definitores generales, si id possibile fiat, variis vitae Ordinis
    campis ab eis dirigendis inserantur. Munera tamen eis commissa in officio obeundo eos praepedire
    nequeunt, quia illud commorationem in residentia Patris Generalis ordinarie postulat.
</p>


<h2 id="norm153">Norma 153</h2>

<p>
    Si quis ex definitoribus aliqua mala Ordini imminentia perceperit, Patri Generali ea revelet.
    Similiter, si definitores in Patre Generali aliquid viderint, quod personae eius et officio
    minus conveniat, ipsum reverenter admoneant. lidem P. Generalem in memoriam agendarum rerum
    revocent, semper auxilio ei prompte et spiritu sacrificii servientes.
</p>


<h2 class="index">De Procuratore Generali Apud Sanctam Sedem</h2>

<h2 id="norm154">Norma 154</h2>

<p>
    Procurator Generalis, priusquam Romam se conferat, iusiurandum iuxta formulam in Caeremoniali
    contentam, praestabit.
</p>
<p>
    Omnia negotia praesertim in Curia Romana tractanda in singulari libro notabit, quem P. Generali
    vel visitatori recognoscendi causa praebebit.
</p>
<p>
    Negotia privatorum tractanda suscipere potest, nisi Pater Generalis aliter ordinaverit.
</p>

<h2 class="index">De Secretario Generali</h2>

<h2 id="norm155">Norma 155</h2>

<p>
    Secretarius generalis protocolla sessionum definitorii conficiat, P. Generalem in memoriam
    revocet proximorum officiorum obeundorum atque in correspondentia currenti adiuvet. Idem quoque
    sancita definitorii et decreta P. Generalis formanda curet, sicut et alias maioris momenti
    litteras ad regimen Ordinis generale attinentes, praeparet.
</p>
<p>
    Omnia haec scripta et acta Patri Generali approbanda et subscribenda proponat necnon apto
    Ordinis sigillo muniat. Iste etiam interveniat ac opportunitatem praebeat personis Patrem
    Generalem visendi; terminum audientiae et negotiorum definiat.
</p>
<p>
    Dum munus suum deponit, novo secretario officium secretariatus una cum archivo tradat atque in
    cursum muneris obeundi eumdem introducat.
</p>
<p>
    He also cooperates with the Chronicler of the Order.
</p>

</body>