<html>
<head>
    <title>Die 26 augusti - Festum - Solemnity of Our Lady of Częstochowa</title>
</head>
<body lang="la">

<ebook>
    <p class="instruction">
        <a href="../mass/czestochowa.html">Missæ Propriæ</a>
    </p>
</ebook>


<h1 class="index"><span class="rubric">Die 26 augusti</span> <br /> Beatæ Mariæ Virginis Claromontanæ </h1>

<h2><span class="rubric">Festum</span> <span>(in sanctuario B. Mariæ Virginis Claromontanæ &mdash; <span class="rubric">Sollemnitas</span>)</span></h2>


<reading label="Lectio Prior" tagline="Beati qui custodiunt vias meas" ref="Prov 8, 22-35">Lectio libri Sapientiæ</reading>

<p>
    <!--Ego diligentes me diligo, et qui mane vigilant ad me, invenient me.
    Mecum sunt divitiæ et gloria, opes superbæ et iustitia.
    Melior est fructus meus auro et pretioso, lapide et genimina mea argento electo.
    In viis iustitiæ ambulo, in medio semitarum iudicii,
    ut ditem diligentes me et thesauros eorum repleam.
    Dominus possedit me initium viarum suarum, antequam quicquam faceret a principio.
    Ab æterno ordita sum et ex antiquis, antequam terra fieret.
    Nondum erant abyssi et ego iam concepta eram, nondum fontes aquarum eruperant.-->

    Dominus possedit me in initio viarum suarum
    antequam quidquam faceret a principio.
    Ab æterno ordinata sum,
    et ex antiquis antequam terra fieret.
    Nondum erant abyssi, et ego jam concepta eram:
    necdum fontes aquarum eruperant,
    necdum montes gravi mole constiterant:
    ante colles ego parturiebar.
    Adhuc terram non fecerat, et flumina,
    et cardines orbis terræ.
    Quando præparabat cælos, aderam;
    quando certa lege et gyro vallabat abyssos;
    quando æthera firmabat sursum,
    et librabat fontes aquarum;
    quando circumdabat mari terminum suum,
    et legem ponebat aquis, ne transirent fines suos;
    quando appendebat fundamenta terræ:
    cum eo eram, cuncta componens.
    Et delectabar per singulos dies,
    ludens coram eo omni tempore,
    ludens in orbe terrarum;
    et deliciæ meæ esse cum filiis hominum.

    Nunc ergo, filii, audite me:
    Beati, qui custodiunt vias meas.
    Audite disciplinam et estote sapientes
    et nolite abicere eam.
    Beatus homo, qui audit me,
    et qui vigilat ad fores meas qotidie,
    et observat ad postes ostii mei.
    Qui me invenerit, inveniet vitam
    et hauriet salutem a Domino.
</p>

<p>
    Verbum Domini.
</p>

<p class="instruction">Vel:</p>

<reading label="Lectio Prior" tagline="Mons domus Domini" ref="Is 2, 2-5">Lectio prophetiæ Isaiæ</reading>

<p>
    Et erit in novissimis diebus:
    præparatus mons domus Domini
    in vertice montium,
    et elevabitur super colles;
    et fluent ad eum omnes gentes,
    et ibunt populi multi, et dicent:
    Venite, et ascendamus ad montem Domini,
    et ad domum Dei Jacob;
    et docebit nos vias suas,
    et ambulabimus in semitis ejus,
    quia de Sion exibit lex,
    et verbum Domini de Jerusalem.
    Et judicabit gentes,
    et arguet populos multos;
    et conflabunt gladios suos in vomeres,
    et lanceas suas in falces.
    Non levabit gens contra gentem gladium,
    nec exercebuntur ultra ad prælium.
    Domus Jacob, venite,
    et ambulemus in lumine Domini.
</p>

<p>
    Verbum Domini.
</p>

<reading label="Responsorial Psalm" ref="Ps 47(48), 2-3ab. 9. 10-11. 13 et 14c et 15a (R/.: Idt 15, 9d)"></reading>

<p class="noindent">
    <sp>R/</sp> <strong>Tu laus magna generis nostri.</strong>
</p>

<div class="prayer-group">
    <psalm>
        Magnus Dóminus, et laudábilis nimis *
        - in civitáte Dei nostri.
        Mons sanctus eius collis speciósus, *
        - exsultátio univérsæ terræ.&nbsp;<sp>R/</sp>

        Sicut audívimus, sic vídimus *
        - in civitáte Domini virtútum,
        in civitáte Dei nostri *
        - Deus fundávit eam in æternum.&nbsp;<sp>R/</sp>

        Suscépimus, Deus, misericórdiam tuam,
        - in médio templi tui.
        Secúndum nomen tuum, Deus, +
        - sic et laus tua in fines terræ: *
        - iustítia plena est déxtera tua.&nbsp;<sp>R/</sp>

        Circúmdate Sion et conplectímini eam, *
        - narráte in túrribus eius,
        ut enarrétis in progéniem álteram. *
        - Quóniam hic est Deus, Deus noster in ætérnum.&nbsp;<sp>R/</sp>
    </psalm>
</div>

<reading label="Lectio Altera" tagline="Misit Deus Filium suum, factum ex muliere" ref="Ga 4, 4-7">
    Lectio Epistolæ beati Pauli apostoli ad Galatas
</reading>

<p>
    At ubi venit plenitudo temporis, misit Deus Filium suum, factum ex muliere, factum sub lege,
    ut eos, qui sub lege erant, redimeret, ut adoptionem filiorum reciperemus.
    Quoniam autem estis filii, misit Deus Spiritum Filii sui in corda vestra, clamantem: &ldquo;Abba, Pater!&rdquo;
    Itaque jam non est servus, sed filius; quod si filius, et hæres per Deum.
</p>

<p>
    Verbum Domini.
</p>

<reading label="Alleluia et versus anti Evangelium" ref="Cfr. Ps 102 (103), 21"></reading>

<p class="noindent">
    <strong>Alleluia, alleluia, alleluia.</strong><br/>
    Ave Maria gratia plena, Dominus tecum, <br />
    benedicta tu in mulieribus.<br/>
    <strong>Alleluia, alleluia, alleluia.</strong>
</p>

<reading label="Evangelium" ref="Io 2, 1-11" tagline="Dicit Mater Iesu ad eum: Vinum non habent">
    <span class="cross">☩</span> Lectio sancti Evangelii secundum Ioannem
</reading>

<p>
    In illo tempore: Nuptiæ factæ sunt in Cana Galilǽæ: et erat mater Iesu ibi.
    Vocatus est autem ibi et Iesus, et discipuli eius ad nuptias.
    Et deficiente vino, dicit mater Iesu ad eum: Vinum non habent.
    Et dicit ei Iesus: Quid mihi et tibi est, mulier? Nondum venit hora mea.
    Dicit mater eius ministris: quodcumque dixerit vobis, facite.
    Erant autem ibi lapideæ hydriæ sex positæ secundum purificationem Iudæorum, capientes singulæ metretas binas vel ternas.
    Dicit eis Iesus: Implete hydrias aqua. Et impleverunt eas usque ad summum.
    Et dicit eis Iesus: Haurite nunc, et ferte architriclino. Et tulerunt.
    Ut autem gustavit architriclinus aquam vinum factam, et non sciebat unde esset, ministri autem sciebant, qui haurierant aquam: vocat sponsum architriclinus,
    et dicit ei: Omnis homo primum bonum vinum ponit: et cum inebriati fuerint, tunc id, quod deterius est. Tu servasti bonum vinum usque adhuc.
    Hoc fecit initium signorum Iesus in Cana Galilǽæ: et manifestavit gloriam suam, et crediderunt in eum discipuli eius.

</p>

<p>
    Verbum Domini.
</p>

<ebook>
    <p class="instruction">
        <a href="../mass/czestochowa.html">Missæ Propriæ</a>
    </p>
</ebook>

</body>
</html>