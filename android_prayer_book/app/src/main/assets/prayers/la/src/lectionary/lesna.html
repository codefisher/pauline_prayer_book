<html>
<head>
    <title>Die 26 septembris - Sollemnitas - Beatæ Mariæ Virginis In Lesna</title>
</head>
<body lang="la">

<ebook>
    <p class="instruction">
        <a href="../mass/lesna.html">Missæ Propriæ</a>
    </p>
</ebook>

<h1 class="index"><span class="rubric">Die 26 septembris  </span><br/> Beatæ Mariæ Virginis, <br />In Lesna</h1>

<h2><span class="rubric">Sollemnitas</span></h2>


<reading label="Lectio Prior" ref="Zach 2, 14-17">
    Lectio prophetae Zachariae
</reading>

<p>
    Lauda et lætare, filia Sion, quia ecce ego venio,
    et habitabo in medio tui, ait Dominus.

    Et applicabuntur gentes multæ ad Dominum in die illa,
    et erunt mihi in populum,
    et habitabo in medio tui:
    et scies quia Dominus exercituum misit me ad te.

    Et possidebit Dominus Judam partem suam in terra sanctificata,
    et eliget adhuc Jerusalem.

    Sileat omnis caro a facie Domini,
    quia consurrexit de habitaculo sancto suo.
</p>

<p>
    Verbum Domini.
</p>

<reading label="Psalmus Responsorius" ref="Lc 1, 46-48. 49-50. 51-53. 54-55"></reading>

<p class="noindent">
    <sp>R/</sp> <strong>Beata Virgo Maria, quae portasi aeterni Patris Filius.</strong>
</p>

<div class="prayer-group">
    <psalm>
        Magnificat anima mea Dominum:
        - et exsultavit spiritus meus in Deo salutari meo.
        Quia respexit humilitatem ancillæ suæ:
        - ecce enim ex hoc beatam me dicent omnes generationes,&nbsp;<sp>R/</sp>

        quia fecit mihi magna qui potens est:
        - et sanctum nomen ejus,
        et misericordia ejus a progenie in progenies
        - timentibus eum.&nbsp;<sp>R/</sp>

        Fecit potentiam in brachio suo:
        - dispersit superbos mente cordis sui.
        Deposuit potentes de sede,
        - et exaltavit humiles.
        Esurientes implevit bonis:
        - et divites dimisit inanes.&nbsp;<sp>R/</sp>

        Suscepit Israël puerum suum,
        - recordatus misericordiæ suæ:
        sicut locutus est ad patres nostros,
        - Abraham et semini ejus in sæcula.&nbsp;<sp>R/</sp>
    </psalm>
</div>

<reading label="Lectio Secunda" tagline="Misit Deus Filium suum factum ex muliere." ref="Ga 4, 4-7">
    Lectio Epistolæ beati Pauli apostoli ad Galatas
</reading>

<p>
    At ubi venit plenitudo temporis, misit Deus Filium suum, factum ex muliere, factum sub lege,
    ut eos, qui sub lege erant, redimeret, ut adoptionem filiorum reciperemus.
    Quoniam autem estis filii, misit Deus Spiritum Filii sui in corda vestra, clamantem: &ldquo;Abba, Pater!&rdquo;
    Itaque jam non est servus, sed filius; quod si filius, et hæres per Deum.
</p>

<p>
    Verbum Domini.
</p>

<reading label="Alleluia et versus anti Evangelium" ref="cf. Lc 1, 45"></reading>

<p class="noindent">
    <strong>Alleluia, alleluia, alleluia.</strong><br/>
    Beata es, Virgo Maria, quae credidisti, <br/>
    quoniam perficientur ea, <br/>
    quae dicta sunt tibi a Domino. <br/>
    <strong>Alleluia, alleluia, alleluia.</strong>
</p>

<reading label="Evangelium" ref="Lc 1, 39-47" tagline="Elisabeth a Virgine visitatur">
    <span class="cross">☩</span> Lectio sancti Evangelii secundum Lucam
</reading>

<p>
    Exsurgens autem Maria in diebus illis, abiit in montana cum festinatione, in civitatem Juda:
    et intravit in domum Zachariæ, et salutavit Elisabeth.
    Et factum est, ut audivit salutationem Mariæ Elisabeth, exsultavit infans in utero ejus: et repleta est Spiritu Sancto Elisabeth:
    et exclamavit voce magna, et dixit: Benedicta tu inter mulieres, et benedictus fructus ventris tui.
    Et unde hoc mihi, ut veniat mater Domini mei ad me?
    Ecce enim ut facta est vox salutationis tuæ in auribus meis, exsultavit in gaudio infans in utero meo.
    Et beata, quæ credidisti, quoniam perficientur ea, quæ dicta sunt tibi a Domino.
    Et ait Maria:
</p>

<litany>
    Magnificat anima mea Dominum:
    - et exsultavit spiritus meus in Deo salutari meo.
</litany>

<p>
    Verbum Domini.
</p>

<ebook>
    <p class="instruction">
        <a href="../mass/lesna.html">Missæ Propriæ</a>
    </p>
</ebook>

</body>
</html>