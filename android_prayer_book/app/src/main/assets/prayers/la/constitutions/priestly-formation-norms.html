<!doctype html>
<html>
<head>
    <title>Caput IV: De Conformatione Sacerdotali</title>
<meta http-equiv="content-type" content="text/html; charset=UTF-8"/>
        <link href="../../style.css" rel="stylesheet"/>
        <meta name="viewport" content="initial-scale=1.0"/>
        </head>
<body class="constitutions" lang="en">

<h1 class="index">Caput IV: De Conformatione Sacerdotali</h1>


<h2 id="norm101">Norma 101</h2>

<p>
    Unusquisque Ordinis nostri sacerdos receptis ordinibus sacris ad formationem post Seminarium,
    per quinque annos faciendam tenetur; quae necessaria est, ut gradatim in laborem pastoralem et
    vitam sacerdotalem, pro Ordinis missione, introducantur. Formationem hanc moderante idoneo
    sacerdote, a Superiore maiore designato, peragat, coram quo is immediate responsabilis est.
</p>

<h2 id="norm102">Norma 102</h2>

<p>
    Rationem institutionis et continuae formationis intellectualis iuvenum sacerdotum constituunt:
</p>

<ol class="alph">
    <li>
        aptae lectiones, conferentiae, cursus, symposia, conventus, congreesus;
    </li>
    <li>
        praxis pastoralis penes nostras ecclesias ordinarie - duce superiore domus - habenda.
    </li>

</ol>

<h2 id="norm103">Norma 103</h2>

<p>
    Institutionem post Seminarium prosequentes curaburt, ut eorum ministerium sacerdotale cum
    Christo in Spiritu Sancto peragendum, repleat in dies virtute sua vitam ipsorum personalem ad
    sanctitatem eos adducens; ut ex hac sanctitate internam vim et uberiorem efficacitatem hauriat.
</p>
<p>
    Mariam, Matrem Summi Sacerdotis, cui in Ordine Paulino sese devoverunt tamquam Concreditricem
    habeant aspirationum suarum et spei operae fructuosae, ad quam vocati sunt.
</p>
<p>
    Modo peculiari ad sociandum suum sacerdotium cum vita religiosa tendant, ut haec sacerdotio
    elevata ac ditata, sua ex parte illud nutriat et corroboret.
</p>

<h2 id="norm104">Norma 104</h2>

<p>
    Sacerdotes in spatio quinque annorum tenentur non solum ad supra memoratas formas institutionis
    pastoralis participandas, sed etiam ad examina quotannis absolvenda in materia ab episcopo
    dioecesis, in qua laborant vel a Superiore maiore assignata.
</p>

<h2 id="norm105">Norma 105</h2>

<p>
    Superior maior religiosos ad studia specialia missurus, opinionem domus, in qua candidatus
    hucusque degit, prius habeat.
</p>
<p>
    Studentes sincere satagant, ut etiam eorum vocatio sacerdotalis et religiosa profundior in dies
    fiat atque progrediatur.
</p>
<p>
    lidem fiduciam sibi ab Ordine praestitam scientes, cum zelo studiis vacent, ut statuto termino
    ea landabiliter absolvere queant.
</p>
<p>
    Coram Superioribus maioribus ipsi labore suo se commendent, census suos et effectus examinum eis
    exhibentes. Si autem labori non incubuerint nec positivos effectus non exhibuerint, aut si
    terminos negotiorum suorum et examinum neglexerint vel sua agendi ratione scandalo aliis
    fuerint, tunc a studiis per Superiorem maiorem incunctanter removeantur.
</p>


<h2 id="norm106">Norma 106</h2>

<p>
    Singulis in domibus nostris, praeter consuetos conventus pastorales planificationi et
    ordinationi currentium laborum dicatos, etiam mensuales con ferentiae patrum fiant, quae bene
    praeparentur et actualibus quaestionibus theologicis - pastoralibus dedicentur.
</p>
<p>
    Sodales congregati praemissa brevi relatione quae currenti litteratura rei innitatur, in libera
    sed recte a competendi persona moderata mutua, com municatione cogitationum, apprehensionum et
    experientiae, vias ad laborem suum augendum in communi quaerrent necnon modum graves quaestiones
    occurrentes resolvendi.
</p>
<p>
    Themata conferentiarum ad relationem adnectenda sunt, quae quotannis a priore Superiori maiori
    mitti debet.
</p>

</body></html>