<!doctype html>
<html>
<head>
    <title>Caput I: De Vocationibus Fovendis ac de Admissione in Ordinem</title>
<meta http-equiv="content-type" content="text/html; charset=UTF-8"/>
        <link href="../../style.css" rel="stylesheet"/>
        <meta name="viewport" content="initial-scale=1.0"/>
        </head>
<body class="constitutions" lang="en">

<h1 class="index">Caput I: De Vocationibus Fovendis ac de Admissione in Ordinem</h1>


<h2 id="norm72">Norma 72</h2>

<p>
    Unaquaeque communitas Paulina bonas ac frequentes vocationes, praesertim tempore meridianae
    adorationis SS. Sacramenti, cum zelo oret. Insuper superiores respondeant de instituendis, in
    nostris templis, designata hebdomada ac statutis diebus precum pro vocationibus.
</p>

<h2 id="norm73">Norma 73</h2>

<p>
    Superior maior pro toto Ordine principalem de re vocationum relatorem nominet, qui secundum
    instructionem Commissionis Vocationum Sacerdotalium et Religiosarum agat.
</p>

<h2 id="norm74">Norma 74</h2>

<p>
    Relator cum Superiore maiore collaboret, actionem vocationum fovendarum in singulis domibus
    instituat et coordinet. Omnes cum eo libenter collaborent, praesertim pastores iuventae,
    catechistae, ministrantium puerorum tutores, confessarii et recollectionum moderatores. Omnes
    isti gravitatem et sublimitatem vocationis sacerdotalis et religiosae iuventuti ac parentibus
    demonstrent; modos etiam vocationem fovendi incident.
</p>
<p>
    Ut progressui Ordinis consulatur, omnibus vocationis promovendae occasionibus datis utamur,
    quarum praecipuae sunt sollemnia religiosa, ut puta: vota, ordines sacri, Missae Primitiae, ut
    dicitur etc.
</p>


<h2 id="norm75">Norma 75</h2>

<p>
    Candidati, qui in Ordinem nostrum praesentantur, documenta sequentia exhibere debent:
</p>

<ol class="alph">
    <li> petitionem admissionis,</li>
    <li> documentum identitatis ac libellum militarem,</li>
    <li> exemplar testimonii nativitatis, testimonium baptismatis ac confirmationis,</li>
    <li> testimonium morum a parocho vel catechista confectum,</li>
    <li> testimonium scholae et, si casus ferat, laboris,</li>
    <li> testimonium medici de conditione sanitatis,</li>
    <li> curriculum vitae manu propria descriptum,</li>
    <li> quaestionarium expletum,</li>
    <li> tres imagines photograficas.</li>
</ol>

<h2 id="norm76">Norma 76</h2>

<p>
    Admissionem candidati ad postulatum, qui novitiatum praevenit, Superior maior decernat, cui
    antea Collecta documenta tradita sunt.
</p>
<p>
    Candidatus receptus declarationem manu propria proponat se in Ordinem voluntarie ingressum esse,
    et in casu dimissionis ob quamcumque causam, nullam suae commorationis vel operarum in
    monasterio mercedem postulaturum esse.
</p>

<h2 id="norm77">Norma 77</h2>

<p>
    Postulatum praefectus a Superiore maiore designatus, iuxta instructionem ab eodem probatam,
    moderatur. Praefectus postulatus pro spirituali candidatorum institutione sollicitus, praeprimis
    intellectuales et morales eorum dispositiones atque qualitates professionales cognoscat. Probe
    etiam eorum condicionem neuro-psychicam, attendat, quae psychologicis investigationibus
    comprobentur.
</p>
<p>
    Rationem sepsos educandi eis inculcet necnon graviora vitae religiosae officia eos cognoscere
    faciat, ut re graviter perpensa scienter et libere vocationi Dei respondere possint.
</p>
<p>
    Sub finem postulatus Superiori maiori exactam relationem atque suum votum de singulo candidato
    transmittat.
</p>

</body></html>