<!doctype html>
<html>
<head>
    <title>Caput VI: De Visitatione in Ordine</title>
<meta http-equiv="content-type" content="text/html; charset=UTF-8"/>
        <link href="../../style.css" rel="stylesheet"/>
        <meta name="viewport" content="initial-scale=1.0"/>
        </head>
<body class="constitutions" lang="la">

<h1 class="index">Caput VI: De Visitatione in Ordine</h1>


<h2 id="norm199">Norma 199</h2>


<ol class="alph">
    <li>
        Visitationem ordinariam Superior maior litteris in manus prioris domus missis praenuntiet.
        Praenuntiationi indicem quaestionum adiungi potest, ut omnes materiam visitandi cognoscant.
    </li>
    <li>
        Prior totam communitatem de visitatione informet et preces pro efficaci eius cursu ordinet.
        Praeparentur pariter omnia, quae necessaria erunt, ut: nomina personarum earumque officia
        necnon libri, quos unumquodque monasterium, ad praescripta legis, habere debet.
    </li>
    <li>
        Visitatio extraordinaria praenuntiatione non eget.
    </li>
</ol>

<h2 id="norm200">Norma 200</h2>

<p>
    Die et hora statuta visitator, iuxta Caeremoniale, visitationem canonicam incipiat. In sermone
    introductorio causam et ordinem visitationis exponat ac documentum suae missionis exhibeat, si
    ipse delegatus sit.
</p>


<h2 id="norm201">Norma 201</h2>

<p>
    Omnes monasterii sodales, tam pro bono communi, quam singularum personarum, conscientia
    tenentur, ut mentem suam sincere et aperte manifestent. Omnes visitatorem convenire debent nisi
    visitator in singulis casibus, ob graves rationes, alicuius absentiam iustam habeat.
</p>


<h2 id="norm202">Norma 202</h2>

<p>
    Visitator omnia habitacula monasterii accurate perlustret. Primum ecclesiam visere debet eiusque
    statum cognoscat, securitatem attente consideret; porro cubicula catechetica vel loca
    pastoralia, cancellariam et sacristiam eiusque instructum.
</p>
<p>
    Monasterium visitans habitacula communia et habitationes personales conspiciat, praesertim
    archivum una cum base oeconomica. Praedium monasterii eiusque operarios explorabit.
</p>


<h2 id="norm203">Norma 203</h2>

<p>
    Ad statum communitatis melius investigandum potest visitator, si id tempestivum censuerit,
    peritis uti diversarum vitae partium in monasterio, de quo agitur. Conventum quoque cum tota
    communitate instituat, ut negotia et difficultates tractentur.
</p>

<h2 id="norm204">Norma 204</h2>

<p>
    Visitator ordinationes statuere potest, ut vita religiosa provehatur ac actio pastoralis
    efficacior reddatur vel pax in communitate restituatur. Novas etiam dispositiones ferre potest,
    quoad conservationem, restaurationem ac novae mansionis aedificationem.
</p>

<h2 id="norm205">Norma 205</h2>

<p>
    Ante visitationis conclusionem visitator ordinationes legi mandet, nisi opportunum censuerit eas
    posteriore tempore mittendas esse. Conclusio liturgica visitationis, iuxta praescripta
    Caeremonialis nostri peragatur.
</p>
<p>
    Prior Superiorem maiorem in sua annua relatione informare de visitationis ordinationibus
    exsequendis debet.
</p>

</body></html>