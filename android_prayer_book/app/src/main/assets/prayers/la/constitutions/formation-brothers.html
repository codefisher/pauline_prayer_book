<!doctype html>
<html>
<head>
    <title>Caput V: De Institutione Fratrum</title>
<meta http-equiv="content-type" content="text/html; charset=UTF-8"/>
        <link href="../../style.css" rel="stylesheet"/>
        <meta name="viewport" content="initial-scale=1.0"/>
        </head>
<body class="constitutions" lang="la">

<h1 class="index">Caput V: De Institutione Fratrum</h1>


<h2 id="art96">Articulus 96</h2>

<p>
    Professio religiosa fundamentum constituit fraternitatis in Communitate Paulina, diversis
    ministeriis et charismatibus non obstantibus. Formatio in hac re fundata totam fratris
    personalitatem comprehendit, qui baptismate et consecratione votorum peculiari modo in vitam
    missionemque Ecclesiae insertus est, ut Christi apostolus et testis inter homines fieret.
</p>


<h2 id="art97">Articulus 97</h2>

<p>
    Tempore professionis ante vota sollemnia emittenda Superior maior fratribus directorem addicat,
    qui eos in vita religiosa perficienda adiuvet. Superiores et directores integram et plenam
    institutionem religiosam necnon scientiam fidei tutentur, ratione habita eorum necessitatum
    spiritualium ac munerum in nostra Communitate Paulina exercendorum. Curandum etiam est, ut
    fratres praesertim post novitiatum convenientem ambitum educativum inyeniant.
</p>


<h2 id="art98">Articulus 98</h2>

<p>
    Christi, Matris eius et s. Joseph exempla contemplantes, eorum vitam taciti laboris plenam
    sequantur atque sacrificam suam operam sanctificare conentur.
</p>
<p>
    Fratres opera domestica, oeconomica, professionalia et munera administratio nis subeant,
    secundum suam praeparationem et domus necessitates. Memores etiam sint omne opus cum oratione vi professionis - vitam eorum in apostolatum immutare atque Ecclesiae in hominibus salvandis
    opem ferre.
</p>


<h2 id="art99">Articulus 99</h2>

<p>
    Fratrum institutio spatio professionis temporalis ad hunc tendit finem, ut ii ad maturam
    voluntatem cum Christo et Ordine pro semper se coniungendi, professione scilicet perpetua
    sollemni, adducantur.
</p>
<p>
    Antequam professio emittatur, aliquod temporis spatium assignetur, ut fratres ad tam gravem
    actum peragendum praeparentur. Omnes consodales professionis sollemnis conventuum, in quibus
    religiosus professus per longius tempus commorabatur ante admissionem eiusdem ad professionem
    sollemnem, suum suffragium secretum consultivum ferant.

</p>


<h2 id="art100">Articulus 100</h2>

<p>
    Curent Superiores, ut fratres scientiam professionalem et convenientem culturae gradum
    acquirant. Id enim necesse est, ut etiam eo modo valores Communitatis Paulinae monstrare valeant
    ac de ea respondeant. Iis vero, qui idoneo ingenio et spiritu religioso praediti sunt,
    facultatem dent, pro Ordinis necessitatibus, superiores qualitates acquirendi in diversis
    scientiae regionibus.
</p>

</body></html>