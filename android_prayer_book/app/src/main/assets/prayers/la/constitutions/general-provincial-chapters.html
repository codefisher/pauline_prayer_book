<!doctype html>
<html>
<head>
    <title>Caput I: The General and Provincial Chapters</title>
<meta http-equiv="content-type" content="text/html; charset=UTF-8"/>
        <link href="../../style.css" rel="stylesheet"/>
        <meta name="viewport" content="initial-scale=1.0"/>
        </head>
<body class="constitutions" lang="la">

<h1 class="index">Caput I: The General and Provincial Chapters</h1>


<h2 id="norm111">Norma 111</h2>

<p>
    Pater Generalis Capitulum Generale per litteras officiales vocet, quae ad omnes sodales
    religiosos, tribus mensibus ante initium Capituli ordinarii electivi.
</p>
<p>
    Vicarius vero Ordinis Capitulum electivum extraordinarium non serius, quam intra mensem
    convocare tenetur, ita etiam, ut intra terminum sex mensium a die, qua officium Patris Generalis
    vacavit, incipi possit.
</p>

<p>
    Terminus Capituli extraordinarii non electivi a iudicio patris Generalis una cum Definitorio
    dependeat.
</p>

<h2 id="norm112">Norma 112</h2>

<p>
    Pater Generalis cum sententia deliberativa regiones et collegia electiva constituat, ut simul
    locum et diem electionum peragendarum necnon praesidem collegii designet.
</p>

<ol class="arabic-degree">
    <li>
        Quisque coetus decem sodalium patrum ac fratrum ius habet eligendi unum delegatum eiusque
        substitutum sive vicarium.
    </li>
    <li> Monasteria saltem decem sacerdotum ius habent ad proprium suum collegium constituendum. Si
        numerus patrum alicuius domus alterum collegium decem sodalium aut plura collegia
        constituenda, secundum prioritatem vocationis computando, permittat, quodque ex his
        collegiis eligat e gremio suo unum delegatum eiusque substitutum. Cum numerus ultimus decem
        patres non excedit, hi collegio designato a Patre Generali cum Definitorio inserendi sunt.
        Praeses cuiusque coetus electivi ordinarie prior localis sit, vel pater a P. Generali desig
        natus.
    </li>

    <li>
        <p>
            Omnia alia monasteria, quae decem patres non habent, a Patre Generali una cum
            Definitorio in collegia regionalia electiva uniantur, quorum locus conveniendi sit
            monasterium maximo numero patrum. Huic monasterio religiosi, secundum vocationem,
            proxime adiacentium domuum nostrarum sive locorum pastoralium annectantur, ita ut
            numerus electorum complexim decem Patres obtineat. Collegium sic formatum ius habet
            eligendi unum delegatum et unum eiusdem substitutum. Si et in hoc casu numerus electorum
            quinque patres exce dat, iste coetus eligat unum delegatum et unum substitutum. Secus
            coetum quinque patrum et inferius, ad ultimum collegium adiungatur. Electionibus prior
            localis praesit.
        </p>
        <p>
            Prior autem Clari Montis ipso iure membrum est Capituli Generalis. In eligendis
            delegatis voce activa et passiva caret.
        </p>
    </li>
    <li>
        Pater Generalis intra annum, qui Capitulum praecedit, non potest patres et fratres e domibus
        eorum commorationis transferre; si id necesse fuerit, in collegium electivum monasterii
        inserantur, in quo ante suam translationem degebant.
    </li>
    <li>
        Electores in designata domo congregati, eligant in scrutinio secreto, iuxta normas iuris
        communis duos scrutatores et secretarium electionis (can. 173). Ii vero electi censeantur,
        qui absolutam partem suffragiorum recipient, secundum canonem 119,1. Eodem modo etiam
        substitutus delegati eligatur.
    </li>
    <li>
        Omnes collegiorum electivorum praesides in Curiam generalitiam protocollum mittant, in quo
        de peractis electionibus cum cognomine delegati eiusque substituti necnon cum exacto numero
        suffragiorum describatur. Protocollum a praeside, secretario et scrutatoribus subscribi
        debet.
    </li>
</ol>

<h2 id="norm113">Norma 113</h2>

<p>
    Fratres alumni post vota perpetua, qui vocem solummodo activam habent in delegatis eligendis in
    Capitulum Generale electivum, unum collegium commune electivum una cum patribus domus studiorum
    constituunt.
</p>
<p>
    Praesides collegii prior domus studiorum sit.
</p>
<p>
    Delegatorum electio peragenda est, sicut in aliis collegiis electivis excepto, quod unus vel
    plures delegati eorumque substituti eligantur, ratione servata: unus delegatus pro decem
    electoribus.
</p>
<p>
    Si numerus finalis huiusce collegii excedat quinque patres vel alumnos, coetus electivus adhuc
    unum delegatum eiusque substitutum eligat.
</p>

<h2 id="norm114">Norma 114</h2>

<p>
    Fratres post vota sollemnia ius eligendi e gremio decem fratrum unum delegatum et unum eiusdem
    substitutum, similiter convenient in unum ac patres.
</p>
<p>
    In domibus, ubi plus quam decem fratres degunt, unum vel plura collegia creentur. Alias minore
    numero fratrum domos P. Generalis cum voto Definitorii uniat in designato monasterio, ubi est
    maximus fratrum numerus in unum collegium electivum, quod modo ut supra, eligat e gremio suo
    unum delegatum eiusque substitutum. Si ultimus fratrum coetus numerum quinque superet, habent
    illi ius eligendi unum delegatum cum substituto.
</p>
<p>
    P. Generalis cum Definitorio designet praesidem collegii fratrum.
</p>

<h2 id="norm115">Norma 115</h2>

<ol class="arabic-degree">
    <li>
        <p>
            Patres fratresque, qui rationabiles habeant difficultates in participandis personaliter
            electionibus, approbatas et confirmatas a priore locali, possunt per quemcumque patrem
            vel fratrem, aut etiam per cursum publicum suffragia sua mittere per epistolam. Quod in
            duobus operimentis fiat, quorum interius cum cognominibus delegatorum in separatis
            foliis tradatur publice praesidi electionibus iam inceptis atque colligentibus
            scrutatoribus.
        </p>
        <p>
            Additamenta particularia quavis vice P. Generalis cum Definitorio definiat.
        </p>
    </li>
    <li>
        Patribus et fratribus in locis variarum regionum extra fines patriae individualiter
        degentibus, praeter Americam Septentrionalem, Pater Generalis cum voto deliberativo
        Definitorii collegium faciat, cui etiam praesidem, scrutatores et secretarium designet.
        Suffragia per epistolam feri possunt, ut supra 1&#176;, cauto quod, si post alterum scrutiniium
        nullus requisitum numerum suffragiorum retulerit, praeses omnes electores certos faciat de
        duobus candidatis, qui plurima suffragia receperunt. Ex his candidatis eligant per epistolam
        electores unum delegatum, modo, ut supra. Substitutus eiusdem is fiat, qui in tertio
        scrutinio minorem partem suffragiorum recepit.
    </li>
</ol>

<h2 id="norm116">Norma 116</h2>

<p>
    Erectis provinciis in Ordine, in Capitulo Generali electivo partes habeant: prior provincialis
    eiusque vicarius ex officio, duo patres delegati a patribus (provinciae) electi necnon unus
    frater a fratribus electus. Patres ac fratres eligant delegatos provinciae in Capitulum Generale
    in regionibus a priore provinciali designatis, indici communi suffragentes (patres patribus et
    fratres fratribus). Indicem candidatorum pater provincialis conficiat atque cuique collegio
    electivo praebeat. Delegati electi eorumque substituti ii censeantur, qui numeratis a curia
    provinciali vocibus singulorum collegiorum electivorum, plurima suffragia receperunt.
</p>

<h2 id="norm117">Norma 117</h2>

<p>
    Discreti seu delegati in Capitulum Generale vel provinciale repraesentantes suorum electorum
    exsistant. Quapropter modo responsabili postulata in scripto colligant et efforment necnon in
    sessionibus Capituli ea exhibeant.
</p>
<p>
    Discreti, in candidatis officiorum ac Ordinis negotiis tractandis, propriam, formatam sententiam
    habeant. Caveant a suffragiorum procuratione, tam pro seipsis, quam pro aliis. Capitulo finito
    officium eorum exspirat.
</p>

<h2 id="norm118">Norma 118</h2>

<p>
    Capitulum Generale suo tempore et loco incipere et celebrari debet, etiamsi non omnia eius
    membra praesentia sint; dummodo numerus absentium tertiam partem omnium membrorum Capituli non
    excedat. Quidquid in eo decretum fuerit, universus Ordo et singuli sodales id servare tenentur.
</p>

<h2 id="norm119">Norma 119</h2>

<p>
    Praeter consultores et peritos, quos Capitulum vocare in sua consilia potest, qui tamen iure
    vocis privantur, nemini ad Capitulum accedere permittitur. Si quid autem habeat aliquid a
    Capitulo petendum vel ei proponendum, cuicumque membro Capituli id committat vel P. Generali
    tradat.
</p>


<h2 id="norm120">Norma 120</h2>

<p>
    Ante Capitulum Pater Generalis provisiorem Capituli deputet, qui una cum priore loci de
    necessariis providendis agat. Is cum fratribus in auxilium sibi datis, ordinationi templi,
    cellarum, refectorii ac etiam necessitatibus Capituli sodalibus attendat. Item magister
    caeremoniarum Capituli designandus est, qui omnia ad ministerium liturgicum necessaria praeparet
    atque caeremonias dirigat.
</p>

<h2 class="index">De Capitulo Generalis Ordine Cursuque</h2>

<h2 id="norm121">Norma 121</h2>

<p>
    Die igitur pro inchoando Capitulo designato et hora a P. Generali statuta, imprimis Missa de
    Spiritu Sancto (iuxta praescripta liturgica) concelebretur a P. Generali et patribus
    capitularibus. Alii religiosi huic interesse tenentur. Cum eadem Missa preces in inchoatione
    Capituli praescriptae, iuxta nostrum Caeremoniale iungendae sunt.
</p>
<p>
    Post Missam s. ad signum datum omnes ad aulam capitularem se conferant, ubi P. Generalis
    convenientem sermonem habeat et officium secreti Capituli servandi in memoriam revocet
    sequentibus verbis:
</p>
<blockquote>
    <em>&#8220;Praecipimus firmiter observari, ne quis secretum Capituli seu Ordinis nostri per se vel per
        alium, verbo aut scripto seu quovis alio modo, extraneis revelare audeat. Secretum Capituli
        sive Ordinis nostri omne id dicimus, unde Ordo noster aut monasterium aut aliquis sodalium
        nostrorum diffamari vel turbari possit. Extranei autem omnes putandi sunt, qui membra
        Capituli Generalis non sunt. Solius enim Prioris Generalis Ordinis est, gravi de causa,
        licentiam aliquid revelandi pro opportunitate concedere.&#8221;</em>
</blockquote>

<h2 id="norm122">Norma 122</h2>

<p>
    Patri Generali, sicut et aliis legitime Capituli praesidentibus primus locus in universis
    actibus Capituli competit. Post eos veniunt: vicarius Ordinis, ex generales, definitores
    generales, pocurator generalis, administrator generalis, secretarius generalis, provinciales,
    quasi-provinciales et reliqui delegati iuxta ordinem suae cuiusque professionis, secundum tempus
    a prima professione stabiliendum, iuxta praescripta praecedentiae.
</p>

<h2 id="norm123">Norma 123</h2>

<p>
    Praeses Capituli, Pater Generalis vel munere eius vacante, vicarius Ordinis, si vero iste quoque
    legitime impeditus fuerit, sequens definitor generalis nomina sodalium Capituli legere ordinat.
</p>
<p>
    Hisce praemissis, per secreta suffragia duo scrutatores et secretarius Capituli eligantur, qui
    officiis suis ad finem Capituli funguntur. Secretario Capituli unus vel plures adiutores addi
    possunt ad efficientius protocolla conficienda. Tunc successive Capitulum praesidem eligat, qui
    Capitulo praesit usque ad electionem novi P. Generalis. Omnes hi i. e. praeses Capituli,
    secretarius et scrutatores per partem suffragiorum absolutam maiorem eligantur iuxta Ius
    Canonicum, post quod iusiurandum interponant his verbis:
</p>
<blockquote>
    <em>&#8220;Ego frater <strong>N. N.</strong> iuro me fideliter munus suum (praesidis Capituli,
        secretarii Capituli, scrutatoris Capituli) adimpleturam esse atque secretum circa acta in
        Capitulo servaturum esse. Sic me Deus adiuvet et haec sancta Passio.</em>&#8221; Postea crucem
    osculetur.
</blockquote>


<h2 id="norm124">Norma 124</h2>

<p>
    Deinde ratio a Patre Generali vel eius vicario reddenda, ab eo totoque Definitorio subscripta
    habeatur. Ratio haec, attentis informationibus a directonibus camporum sive generum actionis
    datis, complecti debet:
</p>

<ol class="alph">
    <li> statum Ordinis personalem,</li>
    <li> statum morum et disciplinae religiosae,</li>
    <li> actionem pastoralem, paedagogicam, scientificam etc.,</li>
    <li> statum Ordinis oeconomicum et tabulas rationem,</li>
    <li> vota et proposita pro futuro.</li>
</ol>

<p>
    Postea P. Generalis munus suum in manus praesidis deponat, insimul et Ordinis sigillum tradens.
</p>

<p>
    Formula resignationis est:
</p>
<blockquote>
    <em>&#8220;Multum reverende Pater, in manus vestras resigno et depono officium generalatus, quod mihi
        Ordo contulit et simul veniam commissiorum et neglegentiarum a tota Communitate religiosa
        peto.&#8221;</em>
</blockquote>
<p>
    Post haec verba occupet locum ad praesidis dexteram.
</p>

<h2 id="norm125">Norma 125</h2>

<p>
    Antequam ad discutiendam relationem P. Generalis accedatur, Capitulum, si id necessarium
    iudicaverit, Commissiones, quarum singulae tribus saltem perso nis constent, instituat ad
    relationem de singulis campis actionum Ordinis examinandum.
</p>
<p>
    Postea membra Capituli relationem Patris Generalis perpendant modo integro, obiectivo, sincero,
    libero et cum proximi caritate consentaneo. Pater Generalis, si opus sit, explicationem praestet
    ac causas suae rationis agendi exhibeat. Praeses decursui ac rectae indoli discussionis
    invigilet, omnes enuntiationes non responsabiles omnino removendo.
</p>

<h2 id="norm126">Norma 126</h2>

<p>
    Postquam praeses materiam discussionis sufficienter esse examinatam iudicaverit atque suffragiis
    circa relationem iuxta constitutiones latis, ad eligendum P. Generalem accendum est.
</p>
<p>
    In aula capitulari urna et omnia ad scrutinium necessaria habentur. Omnes hymnum de Spiritu
    Sancto (Veni Creator) ac preces in nostro Caeremoniali contentas recitent.
</p>
<p>
    Tum secratarius Capituli nomina legitimorum vocalium legat, praeses autem sequentia verba addat:
</p>
<blockquote>
    <em>&#8220;Expresse mandamus et praecipimus, ut omnes capitulares, qui ad electionem accedunt, Deum
        prae oculis habeant; exclusis omnibus inordinatis respectibus humanis, quique eum eligat,
        quem dignum et idoneum ad hoc in Ordine onus supremi muneris ferendum in Domino
        senserit.&#8221;</em>
</blockquote>
<p>
    Deinde omnes et singuli electores iusiurandum emittant in haec verba:
</p>
<blockquote>
    <em>&#8220;Ego frater <strong>N. N.</strong> iuro me in electione Patris Generalis et Ordinis nostri
        totius regiminis generalis suffragia laturum esse his, quos iuxta conscientiam meam maxime
        idoneos et dignos existimabo; sic me Deus adiuvet et haec Eius sancta Passio.&#8221;</em>
</blockquote>

<h2 id="norm127">Norma 127</h2>

<p>
    Scrutatores curent, ut electores secreto ac singugillatim suffragia sua ferant. Ambo ad
    electores cum urna accedant, quorum unusquisque schedulam, in qua nomen et cognomen candidati
    scripserit, eodem modo ac ceterae plicatam, in urnam mittat. Quod cum omnes fecerint, scrutator
    urnam agitabit, deinde schedulas extrahens ponat coram praeside; et quin eas aperiat, una cum
    altero scrutatore inspiciat, an numerus schedularum numero eligentium respondeat. Si numerus
    schedularum superet numeram eligentium, nihil actum est et scrutinium denuo repetendum est. Si
    non superet, primus scrutator eas singillatim aperiat ac praesidi alterique scrutatori
    inspiciendam exhibeat, atque simul inscriptum nomen et cognomen annuntiet.
</p>
<p>
    Si quis Capituli vocalium praesens in domo electionum sit, sed electioni ob infirmam valetudinem
    interesse nequeat, suffragium eius scriptum a scrutatoribus exquiratur modo consueto, ut supra.
    Schedulae unoquoque scrutinio peracto vel post sessionem statim comburantur.
</p>

<h2 id="norm128">Norma 128</h2>

<p>
    Electio P. Generalis per absolutam suffragiorum partem fiat ita, ut scrutinio diligenter
    peracte, is in Generalem promulgetur, in quem maior pars supra dimidium capitularium convenit,
    pro lege communi (can. 119, n. 1). Si vero suffragia in diversas personas distrahantur, ita ut
    in nullum ex eis maior pars Capituli conveniat, tunc secundum Ordinis nostri traditionem,
    secundum et tertium scrutinium fiat. Quod si et in hoc tertio scrutinionu nullus partem
    suffragiorum absolute maiorem habeat, tunc primi duo plura suffragia habentes per praesidem
    promulgentur (nota bene: si duo vel plures candidati paria suffragia habuerint, prioritatem
    senior professione habeat vel si etiam professione pares fuerint, senior aetate):
</p>
<blockquote>
    <em>&#8220;Duo hi patres maiorem partem suffragiorum retulerunt, scilicet pater <strong>N. N.</strong>
        et pater <strong>N. N.</strong> Ex his duobus unum in Generalem to tius Ordinis eligere
        possumus. &#8221;</em>
</blockquote>
<p>
    Deinde quartum fiat scrutinium, in quo vocem passivam absque voce activa hi tantum patres
    habent, qui plura suffragia acquisiverunt. Electores in unum ex iis secreta suffragia conferant.
    Scrutinio peracto is electus promulgetur, in quem maior pars suffragiorum convenerit. Quodsi
    paria habuerint suffragia, senior professione in Patrem Generalem electus censeatur (a die
    primae professionis computando); si autem etiam professione pares fuerint, senior aetate. Post
    scrutinium praeses Capituli ad neoelectum conversus interrogat:
</p>
<blockquote>
    <em>&#8220;Reverende Pater, an nostri Capituli Generalis legitimam electionem in Generalem totius
        Ordinis acceptes?&#8221;</em>
</blockquote>
<p>
    Cum electus consensum suum praebebit, praeses electum statim his verbis proclamet:
</p>
<blockquote>
    <em>&#8220;Ego frater <strong>N. N.</strong> invocata Spiritus Sancti gratia et facto scrutinio ex
        plena collatione praesentis Capituli Generalis, invenio maiorem partem vocalium concensisse
        et consentire in patrem <strong>N. N.</strong>. Ideo nomine proprio et omnium vestrum ac
        potestate per vos mihi concessa, hunc patrem <strong>N. N.</strong>, electum in Generalem
        Ordinis Sancti Pauli Primi Eremitae pronuntio. &#8221;</em>
</blockquote>

<h2 id="norm129">Norma 129</h2>

<p>
    Electus P. Generalis (si absit, sine mora vocetur et interrogetur, ut supra) accedat et coram
    Crucifixo genuflexus hoc modo iurabit:
</p>
<blockquote>
    <p>
        <em>&#8220;Ego frater <strong>N. N.</strong> iuro me secundum Deum et propriam conscientiam, iuxta
            Constitutiones et Directorium Ordinis nostri, omni affectu humano inordinato postposito,
            Communitatem nostram recturum esse. Item iuro me Ordinis progressionem, votorum
            observantiam, unitatem et caritatem in sodalibus fovendam necnon progressum nostrae
            missionis praesertim Marialis curaturum esse.</em>
    </p>
    <p>
        <em>&#8220;Denique iuro me Ordinis spirituale patrimonium fideliter servaturum necnon bonis
            materialibus vigilaturum esse ac de gubernatione eorum tempore suo exactam rationem
            redditurum esse. Sic me Deus adiuvet et haec Eius sancta Passio.&#8221;</em>
    </p>
</blockquote>
<p>
    Deinde fidei professionem emittat.
</p>
<p>
    If the Father General-elect should not be present, he should be immediately summoned and asked
    his intentions according to the aforementioned formula.
</p>

<h2 id="norm130">Norma 130</h2>

<p>
    Tum praeses vel secretarius Capituli, si praeses in Generalem electus fuerit, coram tota
    Communitate, etiam conventu, ubi Capitulum celebratur, librum Constitutionum una cum Directorio
    et sigillis ei det, deinde osculo pacis oboedientiam eidem praestet. Is quoque omnibus nostris
    domibus et institutionibus ecclesiasticis electionem novi Generalis Ordinis annuntiet. Et hisce
    munera praesidis Capituli absolvuntur. Eodem modo omnes in aula praesentes venerationem et
    obsequium P. Generali praestent. De omnes processionaliter ad ecclesiam procedant gratias Deo,
    iuxta Caeremoniale, acturi.
</p>

<h2 id="norm131">Norma 131</h2>

<p>
    Omnia electionis acta e secretario Capituli accurate describantur et a praeside, scrutatoribus
    eodemque secretario subsignata necnon actis Capituli inserta in tabulario Ordinis asserventur.
</p>

<h2 id="norm132">Norma 132</h2>

<p>
    Electio quinque definitorum, quorum primus est vicarius Ordinis, procuratoris generalis et
    administratoris generalis praesidente novo Generali a capitularibus fiat, modo inferius
    indicato.
</p>
<p>
    Ad munus vicarii Ordinis, definitorum generalium, procuratoris generalis et administratoris
    generalis inhabiles sunt, qui in Ordine professi non sunt saltem a decem annis a professione
    sollemni computandis. Modus eorum electionis, proclamationis et iuramenti idem ac in electione
    P. Generalis obligat, ratione habita eorum quae soli supremo Moderatori competunt. Forma
    iuramenti a neoelecto emittendi haec est:
</p>
<blockquote>
    <em>&#8220;Ego frater <strong>N. N.</strong> iuro me in bonum Ordinis probe cum Patre Generali
        collaboraturum esse necnon in spiritu caritatis consodalibus meis serviturum, iuxta
        conscientiam et legem nostram religiosam. Sic me Deus adiuvet et haec sancta Passio. &#8221;</em>
</blockquote>

<h2 id="norm133">Norma 133</h2>

<p>
    Officiales generales electi, ut supra, usque ad proximum Capitulum Generale electivum suis
    officiis funguntur. Iidem muneribus suis deponi nequeunt, nisi gravi et iusta de causa a P.
    Generali cum voto deliberativo definitorii generalis.
</p>
<p>
    Si vicarius Ordinis vel quicumque definitor vel administrator generalis ab officio suo
    defecerint aut munus eorum ab quamcumque rationem vacaverit, locum eius novus vicarius
    eligendus, definitor sive administrator (eligendi) occupet, cum voto deliberativo Definitorii.
</p>
<p>
    Quotiescumque autem officium procuratoris generalis vacaverit, P. Generalis cum voto
    deliberativo sui Definitorii alium sodalem loco eiusdem designat, praemonita de mutatione Sancta
    Sede.
</p>
<p>
    Electio secretarii generalis ab ipsomet P. Generali cum consensu definitorum dependet. Electus
    autem iusiurandum coram imagine Crucifixi praestet:
</p>
<blockquote>
    <em>&#8220;Ego frater <strong>N. N.</strong> iuro me secundum conscientiam meam secretum servaturum
        esse eorum, quae in Definitorio vel visitationibus audivero. Sic me Deus adiuvet et haec
        Eius sancta Passio.&#8221;</em>
</blockquote>

<h2 id="norm134">Norma 134</h2>

<p>
    Deinde Capitulum ad haec tractanda accedat:
</p>

<ol class="alph">
    <li> quaestiones, postulata et proposita, quae in relatione praecedentis regiminis generalis
        continentur, ad praestantiam vitae religiosae augendam (can. 631) in luce patrimonii Paulini
        ac Ordinis missionis (can. 578 et <a href="general-chapter.html#art107" ebook="ebook">art. 107</a> Constitutionum);
    </li>
    <li> exitus inquisitionis a peculiari Commisione elaboratae, quae in tota Communitate Ordinis
        ante Capitulum peracta est;
    </li>
    <li> postulata a delegatis vel aliis sodalibus Ordinis suggesta;</li>
    <li> statuta ultimi Capituli Generalis.</li>
</ol>

<p>
    Omnibus nostris sodalibus facultas fit bono communi promovendo optata et desiderata sua in
    scriptis deferre per aliquem Capituli vocalem aut per ipsum P. Generalem. Capitulum tamen
    decernat, an res ista discutioni et scrutinio subicia tur.

</p>
<p>
    Patribus Capitularibus integrum sit sententias et vota sua publice proponere ac de iis, ut
    suffragia ferantur, postulare. Decisiones gravioris momenti post vehementiorem discussionem ne
    ineantur.
</p>
<p>
    Durante Capitulo sessiones quoque Definitorii generalis fiant, in quibus delegati audiantur, qui
    necessitates et problemata suarum regionum domuum et personarum proponere desiderant. De eorum
    postulatis Definitorium generale aut ipsum Capitulum decernat.
</p>

<h2 id="norm135">Norma 135</h2>

<p>
    Pater Generalis cum Definitorio invigilet, ut in deliberationibus et discussionibus
    capitularibus nullum praetermittatur negotium expediendum, neque illud leviter tractetur. Omnis
    quaestio penitus perpendatur ac sine festinatione, tranquille ad finem adducatur.
</p>

<h2 id="norm136">Norma 136</h2>

<p>
    Omnia Capituli statuta et ordinationes secretarius eiusdem Capituli litteris mandet et in
    extrema sessione legat. Ordinationes acceptatae et subsignatae a vocalibus necnon Ordinis
    sigillo munitae, eo ipso in vigore esse censeantur. Tunc autem istae obligent cum - modo a P.
    Generali definito - toti Ordini notificatae fuerint.
</p>

<h2 id="norm137">Norma 137</h2>

<p>
    Durante Capitulo Missa s. pro animabus sodalium, confratrum, benefactorum ac amicorum Ordinis,
    ab ultimo Capitulo defunctorum, celebranda est.
</p>
<p>
    In conclusione Capituli P. Generalis Missam pro gratiarum actione celebrabit, cui omnes
    capitulares et, si id possibile fiat, sodales conventus localis intersint. Qua cum Missa s.
    hymnus gratiarum et preces ad intentiones Ordinis iungantur.
</p>

<h2 class="index">De Capitulo Provincialis</h2>

<h2 id="norm138">Norma 138</h2>

<p>
    Capitulum provincialis singulis triennis celebratur loco et tempore a patre Provinciali
    designato, proxime cum Patre Generale concordato. Attendatur oportet terminos Capitulorum
    provincialium celebrandorum terminis Capitulorum Generalium non concurrere, sed antevenire.
</p>


<h2 id="norm139">Norma 139</h2>

<p>
    Capitulum provincialis singulis triennis celebratur loco et tempore a patre Provinciali
    designato, proxime cum Patre Generale concordato. Attendatur oportet terminos Capitulorum
    provincialium celebrandorum terminis Capitulorum Generalium non concurrere, sed antevenire.
</p>


<h2 id="norm140">Norma 140</h2>

<p>
    Modum electionis ac numerum delegatorum Communitatis in Capitulum provinciale describit
    Capitulum Generalis. Donec non describit, id facit Pater Generalis cum suo Consilio, sicut in
    articulo 138b Constitutionis.
</p>


<h2 id="norm141">Norma 141</h2>

<p>
    Ordo et cursus Capituli provincialis, itaque consiliorum, disputationum, suffragiarum et
    conclusionis est sicut in Capitulo Generale, exceptione rerum propriarum Capituli Generalis.
</p>

<h2 id="norm142">Norma 142</h2>

<p>
    In Capitulo provincialis Pater Provincialis et eius consilium eligatur, in quo sunt quattor
    definitores ex quorum primus erit vicarius provinciae, atque administrator et secretarius
    provinciae, secundum praescripta in Capitulo Generale apud electionem istorum munerorum
    obligenda.
</p>
<p>
    Praeses Capituli provincialis Pater Generalis aut eius delegatus, usque ad eius terminationem,
    erit.
</p>
<p>
    Omnia decreta Capitulae provincialis obligant postquam ea Pater Generalis cum eo Consilio
    confirmabunt, et pater Provincialis ea pronuntiabit.
</p>

<h2 id="norm143">Norma 143</h2>

<p>
    Pater Provincialis iura et debita habet Superiorum maiorum in sua Provincia secundum Ius
    ecclesiasticum, Constitutiones et Directorium. Non carpit in nulla re dominationem Patris
    Generalis, constitutam in Constitutionibus et Directorio Generale, collaboret cum Patre Generale
    pro bono toti Ordinis in spirito unitatis et humilitatis.
</p>

</body></html>