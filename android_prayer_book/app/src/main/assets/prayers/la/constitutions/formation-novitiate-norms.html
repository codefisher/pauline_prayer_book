<!doctype html>
<html>
<head>
    <title>Caput II: De Institutione in Novitiatu</title>
<meta http-equiv="content-type" content="text/html; charset=UTF-8"/>
        <link href="../../style.css" rel="stylesheet"/>
        <meta name="viewport" content="initial-scale=1.0"/>
        </head>
<body class="constitutions" lang="la">

<h1 class="index">Caput II: De Institutione in Novitiatu</h1>


<h2 id="norm78">Norma 78</h2>

<p>
    Superior maior instructionem pro novitiatu de institutione novitiorum atque rationem munerum
    approbet. Magister iuxta easdem moderetur novitiatum et praelectiones ordinet.
</p>


<h2 id="norm79">Norma 79</h2>

<p>
    Saltem bis in anno magister Superiori maiori relationem de singulis novitiis mittat. Novissima
    in relatione ante decisionem ad vota admittendi, magister votum suum et opiniones sodalium domus
    novitiatus a votis sollemnibus, exceptis designatis confessariis, atque effectus secreti eorum
    scrutinii pro admissione vel non admissione novitii ad vota Superiori maiori mittat. Eiusmodi
    votum Superiori maiori eiusque Consilio consultivum est.
</p>


<h2 id="norm80">Norma 80</h2>

<p>
    In domo novitiatus facilis ad confessarios accessus pateat. Unusquisque novitius spirituali
    directione stabilis confessarii utatur; ad sacramentum paeni tentiae saltem bis in mense quisque
    accedat.
</p>
<p>
    Magister confessiones novitiorum ne excipiat.
</p>


<h2 id="norm81">Norma 81</h2>

<p>
    Prior monasterii novitiatus in domus gubernatione bonum institutionis prae oculis habeat atque
    magistrum in suis muneribus adiuvet. Prior vi stabilis delegationis a Superiore maiore habitae,
    ritum suscipiendi habitum impleat atque servatis praescriptis iuris et Caeremonialis religiosi
    vota recipiat. Ipsi pariter magister ac novitii in disciplina domestica obsequantur.
</p>

<h2 id="norm82">Norma 82</h2>

<p>
    Novitiatus inchoationem canonicam Superior maior definiat. Unusquisque initio novitiatus
    declarationem manu propria subscriptam proponat se libere in Ordinem ingressum esse atque in
    casu dimissionis ob quamcumque rationem, nullam commorationis vel operarum in Ordine factarum
    mercedem, postulaturum esse.
</p>


<h2 id="norm83">Norma 83</h2>

<p>
    Novitii res et pecuniae maioris preti et ad usum ipsius non necessariae describantur et ad
    tempus eas ante vota sollemnia disponendi aut citius Superiore maiore permittente asserventur.
</p>


<h2 id="norm84">Norma 84</h2>

<p>
    Novitii sine magistri consensu in locutorium aut extra monasterium exire prohibentur. Eorum
    separatio ab aliis conventus sodalibus, rationibus paedagogicis moderetur ita nempe, ut eis
    facultas experiendi bona et difficultates vitae communis praebeatur. Communicatio per epistolas
    prudenti inspectioni magistri subsit.
</p>


<h2 id="norm85">Norma 85</h2>

<p>
    Novitii disciplinarum, quae eis exponuntur, periculum subeant. Defectus scientiae sufficientis
    sub finem novitiatus una ex causis non admittendi ad vota exsistit.
</p>


<h2 id="norm86">Norma 86</h2>

<p>
    Fratres in secundo anno novitiatus formationem suam perficiendam pergant; et pariter in vitam et
    labores domus novitiatus magis magisque intromittantur.
</p>
<p>
    Ut autem ad suscipienda modo responsabili munera sibi propria in Ordine praeparentur, etiam
    extra domum novitiatus permittente Superiore maiore degere possunt.
</p>

</body></html>