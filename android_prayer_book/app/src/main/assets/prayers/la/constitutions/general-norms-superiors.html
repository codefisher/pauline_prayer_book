<!doctype html>
<html>
<head>
    <title>Caput II: De Normis Generalibus pro Superioribus</title>
<meta http-equiv="content-type" content="text/html; charset=UTF-8"/>
        <link href="../../style.css" rel="stylesheet"/>
        <meta name="viewport" content="initial-scale=1.0"/>
        </head>
<body class="constitutions" lang="la">

<h1>Caput II: De Normis Generalibus pro Superioribus</h1>


<h2 id="art112">Articulus 112</h2>

<p>
    Superiores a Deo per Ecclesiam potestatem accipiunt, ut voluntati Divinae obsequentes
    Communitati servire possint, secundum legem Ordinis nostri.
</p>
<p>
    Firma auctoritate decernendi et praecipiendi, cum respectu humanae dignitatis consodales
    tractent. Regant quoque eos qua filios Dei in via liberae et promptae oboedientiae, quae ad
    caritatis incrementum necnon ad progressum Ordinis et Ecclesiae promovendum ducit.
</p>

<h2 id="art113">Articulus 113</h2>


<ol>
    <li>
        Timeant nostri Superiores, ne alios ducendo, ipsimet reiecti fuerint, quare cum timore munus
        "Superioris exerceant et fervide a Deo donum sapientiae postulent. Curent insimul, ut tota
        sua agendi ratione melius in dies ostendere possint hanc caritatem, quam Deus in vocatos
        habet. Per conveniens autem studium perfecte officia sua cognoscat, ut in spiritu nostrarum
        Constitutionum fideliter ea expleant.
    </li>
    <li>
        Superiores in Ordine nostro propria consilia, ad praescripta Constitutionum habeant. Ius
        suffragii ferendi cum aliis, iuxta antiquam Ordinis traditionem, eis competit (cfr can. 127 &#167; 1).
    </li>
    <li>
        Omnes superiores professionem fidei secundum formulam a Sede Apostolica probatam emittant
        (can. 833).
    </li>
</ol>


</body></html>