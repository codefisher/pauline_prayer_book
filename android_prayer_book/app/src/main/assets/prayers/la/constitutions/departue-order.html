<!doctype html>
<html>
<head>
    <title>Caput X: De Egressu ab Ordine et Dimissione a Communitate</title>
<meta http-equiv="content-type" content="text/html; charset=UTF-8"/>
        <link href="../../style.css" rel="stylesheet"/>
        <meta name="viewport" content="initial-scale=1.0"/>
        </head>
<body class="constitutions" lang="la">

<h1 class="index">Caput X: De Egressu ab Ordine et Dimissione a Communitate</h1>


<h2 id="art182">Articulus 182</h2>

<p>
    Christo, qui vocavit nos, scienter et libere respondimus actu professionis religiosae, quo
    factum est, ut in communitate et suscepta vocatione permanere decerneremus.
</p><p>
    Credimus donum perseverantiae a Deo esse et donum hoc instanter orare oportere. Deus illud non
    denegat iis, qui cum gratia eius cooperantur.
</p>
<p>
    Difficultates, quae in via vitae nostrae religiosae invenimus, oratione quidem et mutuo
    adiutorio, in nobis ipsis et in consodalibus vincamus. </p>



<h2 id="art183">Articulus 183</h2>

<p>
    Professi Ordinis nostri possunt elapso spatio professionis temporariae Ordinem derelinquere.
</p><p>
    Superiores maiores ex iusta causa iuribus potiuntur professum non admittere ad professionem
    temporariam renovandam vel ad professionem sollemnem emittendam audito suo consilio (cfr <a href="general-officers.html#art130" ebook="ebook">art.
    130 &#167; 1 p. 5; &#167; 2 p. 2</a>). </p>



<h2 id="art184">Articulus 184</h2>


<ol>
    <li>
        Professus a votis temporariis potest durantibus iisdem Ordinem derelinquere, si supremus
        Moderator cum voto deliberativo sui Consilii, decisionem eiusdem professi sufficienter
        fundatam agnoscat (can. 688).
    </li>
    <li>
        Infirmitas physica vel psychica, etiam post professionem contracta, quae, de iudicio
        peritorum, sodalem reddit ineptum ad vitam in Ordine ducendam, causam constituit eum non
        admittendi ad professionem renovandam vel ad sollemnem emittendam, nisi ob neglegentiam
        Ordinis vel ob laborem in Ordine peractum infirmitas contracta fuerit (can. 689 &#167; 2).
    </li>
    <li>
        Si vero religiosus, perdurantibus votis temporariis, amens evaserit, etsi novam professionem
        emittere non valeat, tamen ab Ordine dimitti non potest (ibidem &#167; 3).
    </li>
</ol>

<h2>Articulus 185 </h2>


<ol>
    <li>
        Religiosus a votis perpetuis indultum discedendi ab Ordine ne petat, nisi ob gravissimas
        causas coram Domino Deo perpensas. Petitionem suam Superiori Generali deferat, qui eam una
        cum voto suo suique Consilii Sedi Apostolicae transmittat (can. 691 &#167; 1).
    </li>
    <li>
        <p>
            Indultum discedendi legitime concessum, quod Ordinis derelictionem permittit, et sodali
            notificatum, ipso iure secumfert dispensationem a votis et obligationibus ex professione
            ortis.
        </p>
        <p>
            Religiosus potest tamen in actu notificationis indultum reicere (can. 692).
        </p>
    </li>
</ol>


<h2 id="art186">Articulus 186</h2>

<ol>
    <li>
        <p>
            Cum gravis postulat causa, Prior Generalis de consensu sui Consilii, religioso professo
            a votis perpetuis potest concedere indultum exclaustrationis, non tamen ultra triennium.
        </p>
        <p>
            Indultum prorogare Sedi Apostolicae reservatur (can. 686 &#167; 1).

        </p>
    </li>
    <li>
        Petente Moderatore Generali de consensu sui Consilii, exclaustratio etiam imponi potest.
        Indultum tamen a Sede Apostolica conceditur. Gravis tunc causa exigitur necnon aequitas et
        caritas serventur (can. 686 &#167; 3).
    </li>
    <li>
        Sodalis exclaustratus ulterius sub dependentia manet suorum Superiorum, et Ordinarii loci,
        si est clericus servatis condicionibus in indulto exclaustrationis expressis. Voce tamen
        passiva et activa caret (can. 687).
    </li>
</ol>

<h2 id="art187">Articulus 187</h2>

<ol>
    <li>
        <p>
            Prior Generalis cum voto deliberativo sui Consilii potest dimittere professum a votis
            temporariis durantibus his votis; decretum hoc fundatum esse debet, et simul opinio
            Superiorum domus et communitatis, ubi professus degebat, sicut et sentenia consilii
            paedagogici, si de alumno res agitur, respiciantur.
        </p>
        <p>
            Causa sufficiens dimissionis est defectus comprobatus qualitatum, quae a
            Constitutionibus requiruntur necnon notabiles transgressiones et defectus emendationis
            (can. 696 &#167; 2).

        </p>
    </li>
    <li>
        In dimittendo religioso votorum temporariorum idem modus procedendi ac in dimissione
        professi a votis perpetuis servetur (can. 697, 699-700).
    </li>
</ol>


<h2 id="art188">Articulus 188</h2>

<p>
    Professus potest dimitti ab Ordine:
</p>

<ol class="arabic">
    <li> ipso facto,</li>
    <li> ob delicta iuridice definita,</li>
    <li> ob alias causas graves processum dimissionis postulantes (ut infra).</li>
</ol>

<h2 id="art189">Articulus 189</h2>

<p>
    Ipso facto dimissus habendus est sodalis, qui:
</p>

<ol>
    <li> a fide catholica notorie defecerit,</li>
    <li> matrimonium contraxerit vel, etiam civiliter tantum, attentaverit.</li>
</ol>

<p>
    His in cassibus Superior maior cum suo Consilio, nulla mora interposita, collectis
    probationibus, declarationem facti et dimissionis sequentis emittat (can. 694). </p>


<h2>Articulus 190 </h2>

<p>
    Religiosus dimitti debet ob delicta patrata, de quibus in canonibus 1395, 1397, 1398.
</p>
<p>
    Hisce in casibus Superior maior, collectis probationibus, quae facta et imputabilitatem
    comprobant, sodali dimittendo significet accusationem, data ei facultate se defendendi.

</p>
<p>
    Actus accusationis una cum probationibus subscribatur a Superiore maiore et secretario.

</p>
<p>
    Acta cum responsionibus et informationibus a reo sodale subscripta ad acta supremi Moderatoris
    adiungantur.
</p>


<h2 id="art191">Articulus 191</h2>

<p>
    Religiosus dimitti etiam potest ob alias causas, dummodo sint graves et iuridice comprobatae
    (cfr can. 696 &#167; 1). Tales sunt:
</p>

<ol class="arabic">
    <li> habitualis neglectus obligationum vitae consecratae,</li>
    <li> iteratae violationes votorum religiosorum,</li>
    <li> pertinax inoboedientia legitimis praeceptis Superiorum in materia gravi,</li>
    <li> gravia scandala ex culpabili ratione agendi orta,</li>
    <li> pertinax sustentatio et diffusio doctrinarum ab Ecclesiae Magisterio damnatarum,
    </li>
    <li> publica adhaesio ideologiis materialismo et atheismo infectis,</li>
    <li> illegitima absentia a domo religiosa (can. 665 &#167; 2) usque ad semestre protracta,</li>
    <li> destructio unionis et caritatis fraternae (can. 696 &#167; 1).</li>
</ol>

<p>
    In his casibus processus dimissionis sodalis inchoandus est, secundum normas Iuris (can.
    697-700).
</p>


<h2 id="art192">Articulus 192</h2>

<p>
    Legitima dimissione religiosi ipso facto cessant vota necnon iura et obligationes ex professione
    promanantia, sed non ex ordinibus sacris (can. 701).
</p>


<h2 id="art193">Articulus 193</h2>

<p>
    In casu gravis scandali exterioris vel gravissimi nocumenti communitati imminentis, sodalis
    statim a Superiore maiore vel, si periculum est in mora et tempus non adsit recurrendi ad eum, a
    Priore locali cum consensu sui consilii, ex Ordine eici potest, habitu religioso deposito.
</p>
<p>
    Religioso dimisso, si opus sit, processus canonicus ad normam iuris instituendus est, aut res
    integra Sedi Apostolicae deferatur (can. 703).
</p>
<p>
    In relatione Sedi Apostolicae quovis quinquennio mittenda, Prior Generalis mentionem faciat de
    sodalibus, qui ab Ordine quoquo modo recesserunt vel dimissi sunt (can. 704).
</p>


<h2>Article 194</h2>

<p>
    Articulus 194 Omnes, etiam novitii et candidati, qui Communitate nostra quoquo modo egrediantur
    vel ab eadem dimissi fuerint, nihil possunt repetere ob quamlibet operam Ordini praestitam vel
    ob commorationem in eodem Ordine.
</p>
<p>
    Caritas tamen fraterna nostrae Communitatis et aequitas opem eis ferant in initio novi tramitis
    vitae, in quantum possibile sit (cfr can. 702 &#167; 2).
</p>
<p>
    Religiosi nostri conniventem benevolentiam in Domino servent erga omnes, qui olim ad nostram
    Communitatem pertinebant, atque pro iisdem orent.
</p>

</body></html>