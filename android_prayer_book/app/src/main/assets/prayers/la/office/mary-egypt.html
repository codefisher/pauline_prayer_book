<!doctype html>
<html>
<head>
    <title>Die 1 aprilis - Memoria - Sanctae Mariae Aegyptiacae, eremitae</title>
<meta http-equiv="content-type" content="text/html; charset=UTF-8"/>
        <link href="../../style.css" rel="stylesheet"/>
        <meta name="viewport" content="initial-scale=1.0"/>
        </head>
<body lang="la">

<h1 class="index"><span class="rubric">Die 1 aprilis</span> <br/> Sanctae Mariae Aegyptiacae,
    eremitae</h1>

<h2><span class="rubric">Memoria</span></h2>

<p class="instruction">
    De Communi sanctarum mulierum: pro una sancta, praeter haec quae sequuntur
</p>


<h2><span class="rubric">Ad Officium Lectionis</span></h2>


<div><div class="reading">Lectio Altera</div><div><span>
    Ex </span><em>Vita Sanctae Mariae Aegyptiacae</em> sancti Sophronii Hierosolymitani, episcopi
</div><div class="rubric" style="text-align:center">(Vita 19, PL 73, 684-685)</div><div class="rubric" style="text-align:center; font-size:0.8em;"><em>Sancta Dei genetrix Mariam Aegyptiacam, ut vitam paenitentialem et eremiticam conducat, adiuvat</em></div></div><p>
    Maria dixit Zosimae: Crede, abba, decem et septem annis feris immansuetis et irrationalibus
    eluctans desideriis, dum cibum initiabam, desiderio mihi errant carnes; concupiebam pisces quos
    Aegyptus habebat; desiderabam etiam vinum delectabile mihi; multum enim delectabar in vino, et
    superabundantius usque ad ebrietatem bibebam, et nunc mihi erat valde in desiderio, eo quod
    multum uterer, dum essem in saeculo. Hic autem aquam omnino non habens, vehementissime urebar,
    et sustinebam necessitatis periculum. Fiebat mihi et de luxuriosis canticis nimium desiderium,
    perturbans et reducens ad memoriam daemoniorum cantica decantare, quae in saeculo didiceram. Mox
    autem lacrimans, et pectus meum percutiens, meipsam ad memoriam reducebam de convenienti fide
    dictionis quam feceram, egrediens contra hanc solitudinem.
</p>
<p>
    Veniebam autem per cognitionem ante imaginem sanctae Dei genitricis, quae me et in fide sua
    suscepit, et ante illam plorabam, ut effugaret a me cogitations quae miserrimam meam animam
    affligebant. Quando autem superflue dolenterque lacrimabar, et viriliter pectus meum tundebam,
    tunc videbam lumea undique ei cumfulgens me, et serenitas mihi quaedam stabilis mox fiebat.
    Cogitationes autem quae ad fornicationem iterum compellebant me, quomodo tibi enarrare possum?
    Abba, ignosce. Ignis intus infelix corpus meum nimis succeadebat, et totam me per omnia
    exurebat, et ad desiderium commistionis pertrahebat. Dum ergo mihi talis ascenderet cogitatio,
    prosternabam meipsam in terram, et lacrimis terram infundens, ipsam mihi veraciter astare
    sperans, quae me fide dixerat, minanti me compellatione exaggerare furentem, quasi
    praevaricanti, et poenas praevaricationis mihi imminentes ira mucronis contra me agentem. Non
    enim ante surgebam de terra, nisi prius illa dulcissima lux illuminaret me solito, et
    cogitationes me perturbantes effugaret. Semper itaque cordis mei oculos ad illam fideiussorem
    meam sine cessatione erigebam, deprecans eam auxiliari mihi in hac solitudine et poenitentia.
    Habui ergo adiutricem et coadiutricem ipsam, quae genuit castitatis auctorem, et sic decem et
    septem annorum curriculis cum multis, ut dixi, usque hodie periculis eiuctata sum. Ad tunc ergo
    adiutorium mei Dei genetrix astit mihi, per omnibus me dirigens.
</p>
<p>
    Dixit autem Zosimas: Non habuisti cibum aut vestimentum? Et illa dixit: Panes quidem illos,
    sicut iam dixi, decem et septem expendens annis, deinde nutriebar herbis quae inveniebantur per
    solitudinem. Indumentum autem quod habui, transmeato Iordane, nimia vetustate scissum et
    consumptum est. Multam ergo glaciali frigore et aestus ardore necessitatem sustinui, concremata
    aestus incendio, et nimio frigoris tempore gelu rigescens et tremens, multoties in terram cadens
    absque spiritu iacebam immobilis, multis et diversis necessitatibus et tentationibus immensis
    eluctans, per omnia usque in hanc diem virtus Dei multis modis miseram animam meam et corpus
    meum custodivit. Recordans enim de qualibus malis liberavit me Dominus, esca nutrior
    inconsummabili, et satietatis possideo epulas spem salutis meae. Nutrior autem et cooperior
    tegmine verbi Dei, qui continent omnia. Non enim in solo pane vivit homo, et non habentes
    operimentum petrae circumdati sunt tegmine hi qui se peccati expoliaverunt tunica.
</p>

<div><div class="ref">Os. 2, 16. 22; Ier. 31, 2-3</div><div class="reading">Responsorium</div><div/></div><p class="noindent">
    <span><span class="rubric">R.</span>
    Ego lactabo eam et ducam eam in solitudinem et loquar ad cor eius:
    </span><span class="rubric">*</span> et cognosces Dominum.
    <br/>
    <span><span class="rubric">V.</span>
    Invenit gratiam in deserto: In caritate perpetua dilexi te; ideo attraxi te in misericordia.
    </span><span class="rubric">*</span> Et cognosces Dominum.
</p>

<h2><span class="rubric">Ad Laudes matutinas</span></h2>

<p class="noindent">
    <span class="rubric">Ant. ad Benedictus</span> Reposita est tibi iustitiae corona; te decet laus
    plebis nostrae.
</p>

<div><div class="reading">Oratio</div><div/></div><div class="litany"><div class="litany_item"><div>Deus, Pater omnipotens et misericors,</div></div><div class="litany_item"><div>    praesta, quaesumus,</div></div><div class="litany_item"><div>    ut, exemplum vitae poenitentialis et absconditae beatae Mariae imitantes,</div></div><div class="litany_item"><div>    ea intercedente, ad vitam novam Evangelii Filii tui excitemur.</div></div><div class="litany_item"><div>    Per Dominum nostrum Iesum Christum Filium tuum,</div></div><div class="litany_item"><div>    qui tecum vivit et regnat in unitate Spiritus Sancti, Deus,</div></div><div class="litany_item"><div>    per omnia saecula saeculorum.</div></div></div><h2><span class="rubric">Ad Vesperas</span></h2>

<p class="noindent">
    <span class="rubric">Ant. ad Magnificat</span> Cor meum iubilat et exsultat in Deo salvatori
    meo.
</p>


</body></html>