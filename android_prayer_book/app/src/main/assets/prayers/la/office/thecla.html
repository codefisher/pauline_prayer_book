<!doctype html>
<html>
<head>
    <title>Die 24 septembris - Memoria ad libitum - Sanctae Theclae, virginis et martyris</title>
<meta http-equiv="content-type" content="text/html; charset=UTF-8"/>
        <link href="../../style.css" rel="stylesheet"/>
        <meta name="viewport" content="initial-scale=1.0"/>
        </head>
<body lang="la">

<h1 class="index"><span class="rubric">Die 24 septembris</span> <br/> Sanctae Theclae, virginis et
    martyris</h1>

<h2><span class="rubric">Memoria ad libitum</span></h2>


<p class="instruction">
    De Communi virginum aut martyrum: pro martyre virgine, praeter haec quae sequuntur
</p>

<h2><span class="rubric">Ad Officium Lectionis</span></h2>


<div><div class="reading">Lectio Altera</div><div><span>
    Ex </span><em>De virginibus</em> sancti Ambrosii Mediolanensis, episcopi
</div><div class="rubric" style="text-align:center">(De virginibus II, 19-21, in F. Gori [ed.], Opera omnia S. Ambrosii Episcopi Mediolanensis, Bibliotheca Ambrosiana, vol. 14/1, Citt&#224; Nuova, Mediolani &#8211; Romae 1989, pp. 180-183)</div><div class="rubric" style="text-align:center; font-size:0.8em;"><em>Beatissima Virgo Maria sicut vivere, at sancta Thecla sicut e vita decedere debemus nos docent</em></div></div><p>
    Sancta Maria disciplinam vitae informet. Thecla doceat immolari, quae copulam fugiens nuptialem
    et sponsi furore damnata naturam etiam bestiarum virginitatis veneratione mutavit. Namque parata
    ad feras, cum aspectus quoque declinaret virorum ac vitalia ipsa saevo offerret leoni, fecit ut
    qui impudicos detulerant oculos pudicos referrent.
</p>
<p>
    Cernere erat lingentem pedes bestiam cubitare humi, muto testificantem sono quod sacrum virginis
    corpus violare non posset. Ergo adorabat praedam suam bestia et propriae oblita naturae nostram
    induerat quam homines amiserant. Videre quadam naturae transfusionem homines feritatem indutos
    saevitiam imperare bestiae, bestiam exosculantem pedes virginis docere quid homines facere
    deberent. Tantum habet virginitas admirationis, ut eam etiam leones mirentur. Non impastos cibus
    flexit, non citatos impetus rapuit, non stimulatos ira exasperavit, non usus decepit adsuetos,
    non feros natura possedit. Docuerunt religionem, dum adorant martyrem, docuerunt etiam
    castitatem, dum virgini nihil aliud nisi plantas exosculantur demersis in terram oculis tamquam
    verecundantibus, ne mas aliquid vel bestia virginem nudam videret.
</p>
<p>
    Dicet aliquis: &#171;Cur exemplum attulisti Mariae, quasi repperiri queat matrem Domini quae possit
    imitari, cur etiam Theclae, quam gentium doctor instituit? Da huiuscemodi doctorem, si
    discipulam requiris&#187;. Huiusmodi recens vobis exemplum profero, ut intellegatis apostolum non
    unius esse doctorem, sed omnium.
</p>

<div><div class="reading">Responsorium</div><div/></div><p class="noindent">
    <span><span class="rubric">R.</span>
    Mentes vestrae, o virgines, arae Dei sunt,
    </span><span class="rubric">*</span> super quibus quotidie Christus pro corporis redemptione se
    devovet.
    <br/>
    <span><span class="rubric">V.</span>
    O virgines beatae, horti florum pleni, devotionis templa, sacerdotum arae.
    </span><span class="rubric">*</span> Super quibus quotidie Christus pro corporis redemptione se
    devovet.
</p>

<h2><span class="rubric">Ad Laudes matutinas</span></h2>

<p class="noindent">
    <span class="rubric">Ant. ad Benedictus</span> Salve, virgo fortis, victima pura Deo in
    sacrificium offerta, qui Agnum crucifixum pro nobis secuta es.
</p>

<div><div class="reading">Oratio</div><div/></div><div class="litany"><div class="litany_item"><div>Deus, pro cuius nominis gloria magnum certamen passionum</div></div><div class="litany_item"><div>    beata Thecla virgo et martyr invicta fide sustinuit,</div></div><div class="litany_item"><div>    da nobis, eiusdem fidei imitatione,</div></div><div class="litany_item"><div>    prospera mundi despicere</div></div><div class="litany_item"><div>    et nulla eius adversa formidare.</div></div><div class="litany_item"><div>    Per Dominum nostrum Iesum Christum Filium tuum,</div></div><div class="litany_item"><div>    qui tecum vivit et regnat in unitate Spiritus Sancti, Deus,</div></div><div class="litany_item"><div>    per omnia saecula saeculorum.</div></div></div><h2><span class="rubric">Ad Vesperas</span></h2>

<p class="noindent">
    <span class="rubric">Ant. ad Magnificat</span> Unum sacrificium, una victoria: virgo remansit et
    martyrii palmam meruit.
</p>

</body></html>