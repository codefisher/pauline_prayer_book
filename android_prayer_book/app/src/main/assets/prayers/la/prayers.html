<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
    <title>Orationes</title>
<meta http-equiv="content-type" content="text/html; charset=UTF-8"/>
    <link href="../style.css" rel="stylesheet"/>
    </head>
<body lang="la">

<h1>1. Orationes</h1>
<div class="indent">
<p>
    In nomine Patris et Filii et Spiritus Sancti.
    Amen.
</p>

<p><strong>Pater noster</strong>, qui es in caelis, sanctificetur nomen tuum, adveniat regnum tuum, fiat voluntas tua,
    sicut in caelo et in terra. Panem nostrum cotidianum
    da nobis hodie, et dimitte nobis debita nostra, sicut
    et nos dimittimus debitoribus nostris et ne nos inducas in tentationem, sed libera nos a malo. Amen.
</p>

<p> <strong>Ave Maria</strong>, gratia plena, Dominus tecum, benedicta tu in mulieribus et benedictus fructus ventris tui Iesus.<br/>
    Sancta Maria, Mater Dei, ora pro nobis peccatoribus, nunc et in hora mortis nostrae . Amen.
</p>

<p> <strong>Gloria Patri</strong> et Filio et Spiritui Sancto, sicut
    erat in principio et nunc et semper et in saecula saeculorum. Amen.
</p>

<p> <strong>Credo in Deum</strong>, Patrem omnipotentem, Creatorem caeli et terrae, et in Iesum Christum, Filium
    eius unicum, Dominum nostrum: qui conceptus est
    de Spiritu sancto, natus ex Maria Virigine, passus
    sub Pontio Pilato, crucifixus, mortuus, et sepultus:
    descendit ad inferos; tertia die resurrexit a mortuis; ascendit ad caelos; sedet ad dexteram Dei Patris omnipotentis: inde venturus est iudicare vivos
    et mortuos. Credo in Spiritum Sanctum, sanctam
    Ecclesiam catholicam, Sanctorum communionem,
    remissionem peccatorum, carnis resurrectionem,
    vitam aeternam. Amen.
</p>
</div>

</body>
</html>