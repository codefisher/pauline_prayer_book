<html>
<head>
    <title>Maria Vergine Immagine E Madre Della Chiesa Lunedi dopo Pentecoste Festa</title>
</head>
<body>

<h1 class="index"><span class="rubric">Lunedi dopo Pentecoste</span> <br />Maria Vergine Immagine E Madre
    Della Chiesa</h1>

<h2><span class="rubric">Festa</span></h2>


<h2 class="rubric">Antifona D’Ingresso <span class="ref">Cf. Acts 1, 14</span></h2>
<litany>
    «I discepoli erano assidui e concordi nella preghiera
    con Maria, madre di Gesù».
</litany>

<p class="noindent">
    <span class="rubric">Si dice la Gloria</span>
</p>

<h2 class="rubric">Colletta</h2>
<litany>
    Dio Padre di misericordia,
    il tuo unico Figlio, morente sulla croce,
    ha dato a noi come madre nostra
    la sua stessa madre, la beata Vergine Maria;
    fa’ che, sorretta dal suo amore, la tua Chiesa,
    sempre più feconda nello Spirito,
    esulti per la santità dei suoi figli
    e riunisca tutti i popoli del mondo in un'unica famiglia.
    Per il nostro Signore Gesù Cristo, tuo Figlio, che è Dio,
    e vive e regna con te, nell'unità dello Spirito Santo,
    per tutti i secoli dei secoli.
</litany>

<ebook>
    <p class="instruction">
        <a href="../lectionary/mother-church.html">Lezionario</a>
    </p>
</ebook>

<h2 class="rubric">Sulle Offerte</h2>
<litany>
    Accogli, o Padre, le nostre offerte
    e trasformale in sacramento di salvezza,
    perché ne sperimentiamo i benefici
    e per l'amorosa intercessione di Maria,
    madre della Chiesa,
    collaboriamo all'opera della redenzione.
    Per Cristo nostro Signore.
</litany>

<div id="preface">
    <h2 class="rubric">Prefazio <br/> <em>Maria modello e madre della, Chiesa</em></h2>

    <p class="noindent">
        <sp>V/</sp> Il Signore sia con voi.<br />
        <sp>R/</sp> E con il tuo spirito.
    </p>

    <p class="noindent">
        <sp>V/</sp> In alto i nostri cuori.<br />
        <sp>R/</sp> Sono rivolti al Signore.
    </p>

    <p class="noindent">
        <sp>V/</sp> Rendiamo grazie al Signore, nostro Dio.<br />
        <sp>R/</sp> È cosa buona e giusta.
    </p>

    <litany includeblank="includeblank" class="strong">
        E’ veramente giusto renderti grazie, <span class="rubric">*</span>
        è bello esaltare il tuo nome, <span class="rubric">*</span>
        Padre santo, <span class="rubric">*</span>
        Dio onnipotente ed eterno. <span class="rubric">**</span>

        Noi ti lodiamo, ti benediciamo, <span class="rubric">*</span>
        ti glorifichiamo, <span class="rubric">*</span>
        nella memoria della beata Vergine Maria. <span class="rubric">**</span>

        All'annunzio dell'angelo,
        accolse nel cuore immacolato il tuo Verbo <span class="rubric">*</span>
        e meritò di concepirlo nel grembo verginale; <span class="rubric">*</span>
        divenendo madre del suo Creatore,
        segnò gli inizi della Chiesa. <span class="rubric">**</span>

        Ai piedi della croce, <span class="rubric">*</span>
        per il testamento d'amore del tuo Figlio,
        estese la sua maternità a tutti gli uomini, <span class="rubric">*</span>
        generati dalla morte di Cristo
        per una vita che non avrà mai fine. <span class="rubric">**</span>

        Immagine e modello della Chiesa orante, <span class="rubric">*</span>
        si unì alla preghiera degli Apostoli <span class="rubric">*</span>
        nell'attesa dello Spirito Santo. <span class="rubric">**</span>

        Assunta alla gloria del cielo, <span class="rubric">*</span>
        accompagna con materno amore la Chiesa <span class="rubric">*</span>
        e la protegge nel cammino verso la patria,
        fino al giorno glorioso del Signore. <span class="rubric">**</span>

        <span class="rubric">A</span>    E noi, <span class="rubric">*</span>
        uniti agli angeli e ai santi, <span class="rubric">*</span>
        cantiamo con gioia * l'inno della tua lode: <span class="rubric">**</span>
    </litany>

</div>

<h2 class="rubric">Antifona alla Comunione  <span class="ref">Cfr Gv 19,26-27</span></h2>
<litany>
    Dall'alto della croce,
    Gesù disse a Giovanni:
    « Ecco la tua madre ».
</litany>

<p class="instruction">Oppure:</p>

<litany>
    Sei beata, o Maria, piena di grazia,
    vergine e madre;
    tu risplendi nella Chiesa
    modello di carità, fede e speranza.
</litany>

<h2 class="rubric">Dopo la Comunione</h2>
<litany>
    O Padre, che in questo sacramento
    ci hai dato il pegno di redenzione e di vita,
    fa' che la tua Chiesa,
    con l'aiuto materno di Maria,
    porti a tutti i popoli l'annunzio del Vangelo
    e attiri sul mondo
    l'effusione del tuo Spirito.
    Per Cristo nostro Signore.
</litany>


</body>
</html>