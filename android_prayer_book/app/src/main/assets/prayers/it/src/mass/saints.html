<html>
<head>
    <title>7 novembre Tutti I Santi Dell’ordine Memoria</title>
</head>
<body>

<h1 class="index"><span class="rubric">7 novembre</span> <br /> Tutti I Santi Dell’ordine</h1>

<h2><span class="rubric">Memoria</span></h2>

<h2 class="rubric">Antifona D’Ingresso</h2>

<litany>
    Rallegriamoci tutti nel Signore,
    noi che celebriamo questo giorno di festa
    in onore di tutti i Santi dell’Ordine del Primo Eremita,
    della gloria dei quali godono gli angeli
    e lodano insieme il Figlio di Dio.
</litany>

<h2 class="rubric">Colletta</h2>
<litany>
    O Dio onnipotente ed eterno,
    che sempre illumini, proteggi e conservi la tua Chiesa con lo splendore di svariati santi,
    concedi benevolo, per le preghiere di san Paolo il Primo Eremita e dei suoi santi figli e figlie,
    che noi pure, che di tutti celebriamo i meriti in un’unica memoria,
    siamo purificati da ogni colpa
    e godiamo un giorno della vita eterna.
    Per il nostro Signore Gesù Cristo, tuo Figlio, che è Dio,
    e vive e regna con te, nell’unità dello Spirito Santo,
    per tutti i secoli dei secoli.
</litany>

<h2 class="rubric">Sulle Offerte</h2>
<litany>
    Accogli, o Signore, i doni che ti offriamo
    nella memoria di tutti i Santi del nostro Ordine del Primo Eremita,
    affinché, non avendo noi fiducia nella nostra giustizia,
    siamo aiutati dai meriti di coloro che a te furono graditi.
    Per Cristo nostro Signore.
</litany>

<h2 class="rubric">Antifona alla Comunione <span class="ref">Mt 5, 8-10</span></h2>
<p class="noindent">
    Beati i puri di cuore, perché vedranno Dio.
    Beati gli operatori di pace, perché saranno chiamati figli di Dio.
    Beati i perseguitati a causa della giustizia,
    perché di essi è il regno dei cieli.
</p>

<h2 class="rubric">Dopo la Comunione</h2>
<litany>
    O Signore nostro Dio, ci siamo comunicati
    ai divini misteri, celebrando la gloria di tutti i santi monaci del nostro Ordine;
    ti preghiamo: fa’ che ciò che compiamo nel tempo ci ottenga la gioia eterna.
    Per Cristo nostro Signore.
</litany>


</body>
</html>