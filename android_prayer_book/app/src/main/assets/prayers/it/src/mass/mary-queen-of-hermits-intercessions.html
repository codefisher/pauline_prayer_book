<html>
<head>
    <title>16 Gennaio
        Beata Vergine Maria Regina degli Eremiti
        Madre e Patrona dell’Ordine dei Paolini
        Festa
    </title>
</head>
<body class="indent">

<ebook>
    <p class="instruction">
        <a href="../mass/mary-queen-of-hermits.html">Messe Proprie</a>
    </p>
</ebook>

<h1 class="index">Preghiera dei Fedeli &mdash; Regina degli Eremiti</h1>

<reading label="Celebrante:"></reading>
<p>
    Fratelli carissimi elevata alla gloria, accanto al Figlio risorto, Maria Regina degli Eremiti
    intercede continuamente per noi. Con questa fiducia innalziamo a Dio la nostra preghiera: <br/>
    <span class="rubric"><sp>R/</sp> Per l’intercessione di Maria, ascoltaci, Signore.</span>
</p>

<ol>
    <li>Perché lo Spirito Santo di Dio illumini e sostenga il Papa e i Vescovi nella guida della
        Chiesa sparsa nel mondo intero, preghiamo. <span class="rubric"><sp>R/</sp></span>
    </li>

    <li>Perché quanti occupano posti di responsabilità nella Chiesa e nella società civile agiscano
        sempre nel rispetto della persona e della verità, secondo lo spirito del Vangelo, preghiamo.
        <span class="rubric"><sp>R/</sp></span>
    </li>

    <li>Perché tutti coloro che sono segnati nel corpo e nello spirito da una qualsiasi sofferenza
        possano trovare, nella fraterna carità, motivi per credere e sperare, preghiamo. <span
                class="rubric"><sp>R/</sp></span>
    </li>
    <li>Perché di fronte alla fatica e alle delusioni del vivere quotidiano mai rinunciamo a
        continuare con tenacia il nostro cammino sulle strade del Vangelo, preghiamo. <span
                class="rubric"><sp>R/</sp></span>
    </li>
    <li><em>Intenzioni della communita locale.</em> <span class="rubric"><sp>R/</sp></span>
    </li>
</ol>

<reading label="Celebrante:"></reading>
<p>
    Dio della vita, tu fai risplendere in Maria la gloria riservata a quanti credono alla tua
    parola. Sostieni la nostra fede e fa ‘che in ogni circostanza della vita, per intercessione di
    Maria, sperimentiamo la tua presenza che salva. Per Cristo nostro Signore.
</p>

<ebook>
    <p class="instruction">
        <a href="../mass/mary-queen-of-hermits.html">Messe Proprie</a>
    </p>
</ebook>

</body>