<html>
<head>
    <title>3 novembre Commemorazione Di Tutti I Defunti Dell’ordine</title>
</head>
<body>

<h1 class="index"><span class="rubric">3 novembre</span> <br /> Commemorazione Di Tutti I Defunti Dell’ordine</h1>


<h2 class="rubric">Antifona D’Ingresso <span class="ref">Cf. Ap 14, 13</span></h2>

<litany>
    Beati i morti che muoiono nel Signore.
    D’ora in poi riposino dalle loro fatiche:
    infatti le loro opere li seguono.
</litany>

<h2 class="rubric">Colletta</h2>
<litany>
    O Dio, gloria dei fedeli e vita dei giusti,
    che ci hai salvati con la morte e risurrezione del tuo Figlio,
    sii misericordioso con i tuoi servitori monaci defunti,
    e familiari e benefattori del nostro Ordine,
    affinché coloro che hanno professato il mistero della nostra risurrezione,
    siano degni di godere la beatitudine senza fine.
    Per il Signore nostro Gesù Cristo, tuo Figlio, che è Dio,
    e vive e regna con te, nell’unità dello Spirito Santo,
    per tutti i secoli dei secoli.
</litany>

<h2 class="rubric">Sulle Offerte</h2>
<litany>
    O Dio, che sei misericordia senza limiti,
    rivolgiti benigno alle nostre umili suppliche,
    e per questi doni che ti offriamo,
    dona alle anime dei monaci, parenti e benefattori del nostro Ordine del Primo Eremita
    la remissione di tutti i peccati.
    Per Cristo nostro Signore.
</litany>

<h2 class="rubric">Antifona alla Comunione</h2>
<p class="noindent">
    Comunichiamo al Corpo e al Sangue di Cristo
    in suffragio dei monaci, parenti e benefattori del nostro Ordine:
    dona loro, o Signore, il riposo eterno.
</p>

<h2 class="rubric">Dopo la Comunione</h2>
<litany>
    Ti preghiamo, o Dio onnipotente e misericordioso,
    fa’ che le anime dei monaci, parenti e benefattori del nostro Ordine,
    per le quali abbiamo offerto alla tua gloria questo sacrificio di lode,
    siano liberate da tutti i peccati per questo sacramento,
    e per tua misericordia ricevano la beatitudine della luce perpetua.
</litany>


</body>
</html>