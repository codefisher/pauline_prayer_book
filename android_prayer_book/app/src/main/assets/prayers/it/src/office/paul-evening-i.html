<html>
<head>
    <title>15 Gennaio Solennità - San Paolo Primo Eremita
        Padre dell’Ordine dei Paolini,
        Primi Vesperi
    </title>
</head>
<body>

<ebook>
    <p>
        <a href="paul-invitatory.html">Invitatorio</a> &#x2022; <a href="paul-morning.html">Lodi Mattutine</a>
    </p>
</ebook>

<h1 class="index"><span class="rubric">15 Gennaio</span> <br />San Paolo Primo Eremita <br /> Padre dell’Ordine dei Paolini</h1>

<h2><span class="rubric">Solennità</span></h2>

<h2>Primi Vesperi</h2>

<reading label="Inno"></reading>

<psalm numbers="red">
    Paolo, che hai rifiutato le folle e il clamore
    Preferendo le lande desolate,
    e hai vissuto nelle foreste
    abitando in una caverna oscura

    Da solo hai vinto creature mostruose
    Salite minacciose dagli inferi.
    Tu hai insegnato a desiderare e gustare
    Le gioie della pace dell’anima.

    Tu che abiti la città celeste,
    non trascurare le preghiere del popolo
    che ti ricorda di intercedere
    mentre celebra Dio con inni di lode.

    Affinché ci scorra la vita senza peccato,
    affinché si abbia virtù e pietà,
    possano i nostri cuori brillare per sempre
    di pace, luce e gloria.

    Gloria all’Eterno Padre,
    gloria al Figlio Unigenito,
    gloria allo Spirito d’Amore.
    Possiamo vivere l’eterna gloria con Dio.
</psalm>

<p class="instruction">
    Oppure
</p>

<psalm numbers="red">
    Ordo Sanctorum militum
    Heremitarum cumulus
    Paulum collaudat inclitum
    Et monachorum iubilus

    Pauper mitis et docilis
    Rosa Celebs, pius, oboediens,
    Modestus, sanctus, humilis
    Iustus, verus et sapiens.

    Quaesivit hunc Anthonius,
    Quem Christus ei pretulit,
    Panem caelestem nuncius
    Ieiuno corvus attulit.

    Rosa fulgens et inclita
    Baptista Christi praemio,
    Paulus Eliae consita
    Consimilis in invio.

    Suum predixit exitum
    Propheta pandens abdita,
    Leo deplorat obitum
    Flectens genua subdita.

    Te transitu mirabilem
    Sanctorum in splendoribus
    Te acelis honorabilem
    Translatum caeli civibus.

    Veste miranda praedicat
    Anthonius, Hieronimus,
    Laude multa magnificat
    Te pater pie petimus.

    Christi nos auge munere
    Auctos fove precantibus.
    Pacis astringe foedere
    Redde polorum sedibus.

    Honor virtutis inclite,
    Patri prolique genite,
    Sacro spirato flamini
    Sit sine meta termini
</psalm>

<reading label="Salmodia"></reading>

<p class="noindent">
    <span class="rubric">Ant. 1:</span> Non affannatevi di quello che mangerete o berrete.
    Il Padre vostro celeste sa che ne avete bisogno
</p>
<p class="ref">Salmo 113</p>
<psalm>
    Lodate, servi del Signore, *
    - lodate il nome del Signore.
    Sia benedetto il nome del Signore, *
    - ora e sempre.

    Dal sorgere del sole al suo tramonto*
    - sia lodato il nome del Signore.
    Su tutti i popoli eccelso è il Signore, *
    - più alta dei cieli è la sua gloria.

    Chi è pari al Signore nostro Dio che siede nell'alto*
    - e si china a guardare nei cieli e sulla terra?

    Solleva l'indigente dalla polvere, *
    - dall'immondizia rialza il povero,
    Per farlo sedere tra i principi, *
    - tra i principi del suo popolo.

    Fa abitare la sterile nella sua casa*
    - quale madre gioiosa di figli.
</psalm>

<p class="noindent">
    <span class="rubric">Ant.</span> Non affannatevi di quello che mangerete o berrete.
    Il Padre vostro celeste sa che ne avete bisogno
</p>

<p class="noindent">
    <span class="rubric">Ant. 2:</span> Nella conversione e nella calma sta la vostra salvezza,
    nell’abbandono confidente sta la vostra forza.

</p>
<p class="ref">Salmo 146</p>
<psalm>
    Loda il Signore, anima mia: †
    - loderò il Signore per tutta la mia vita, *
    - finché vivo canterò inni al mio Dio.

    Non confidate nei potenti, *
    - in un uomo che non può salvare.
    Esala lo spirito e ritorna alla terra; *
    - in quel giorno svaniscono tutti i suoi disegni.

    Beato chi ha per aiuto il Dio di Giacobbe, *
    - chi spera nel Signore suo Dio,
    creatore del cielo e della terra, *
    - del mare e di quanto contiene.

    Egli è fedele per sempre, †
    - rende giustizia agli oppressi, *
    - dà il pane agli affamati.

    Il Signore libera i prigionieri, *
    - il Signore ridona la vista ai ciechi,
    il Signore rialza chi è caduto, *
    - il Signore ama i giusti,

    il Signore protegge lo straniero, †
    - egli sostiene l'orfano e la vedova, *
    - ma sconvolge le vie degli empi.

    Il Signore regna per sempre, *
    - il tuo Dio, o Sion, per ogni generazione.
</psalm>

<p class="noindent">
    <span class="rubric">Ant.</span> Nella conversione e nella calma sta la vostra salvezza,
    nell’abbandono confidente sta la vostra forza.
</p>

<p class="noindent">
    <span class="rubric">Ant. 3:</span> Nell’amore non c’è timore, al contrario l’amore perfetto
    scaccia il timore, perché il timore suppone un castigo.
</p>
<p class="ref">Cantico Cfr. Ef 1, 3-10</p>

<psalm>
    Benedetto sia Dio,
    - Padre del Signore nostro Gesù Cristo, *
    che ci ha benedetti
    - con ogni benedizione spirituale nei cieli, in Cristo.

    In lui ci ha scelti *
    - prima della creazione del mondo,
    per trovarci, al suo cospetto, *
    - santi e immacolati nell'amore.

    Ci ha predestinati *
    - a essere suoi figli adottivi
    per opera di Gesù Cristo, *
    - secondo il beneplacito del suo volere,

    a lode e gloria
    - della sua grazia, *
    che ci ha dato
    - nel suo Figlio diletto.

    In lui abbiamo la redenzione
    - mediante il suo sangue, *
    la remissione dei peccati
    - secondo la ricchezza della sua grazia.

    Dio l'ha abbondantemente riversata su di noi
    - con ogni sapienza e intelligenza, *
    poiché egli ci ha fatto conoscere
    - il mistero del suo volere,

    il disegno di ricapitolare in Cristo
    - tutte le cose, *
    quelle del cielo
    - come quelle della terra.

    Nella sua benevolenza
    - lo aveva in lui prestabilito *
    per realizzarlo
    - nella pienezza dei tempi.

</psalm>

<p class="noindent">
    <span class="rubric">Ant.</span> Nell’amore non c’è timore, al contrario l’amore perfetto
    scaccia il timore, perché il timore suppone un castigo.
</p>

<reading label="Lettura Breve" ref="Fil 3,7-8"></reading>

<p>
    Quello che poteva essere per me un guadagno, l’ho considerato una perdita a motivo di Cristo. Anzi, tutto ormai io reputo una perdita di fronte alla sublimità della conoscenza di Cristo Gesù, mio signore, per il quale ho lasciato perdere tutte queste cose e le considero come spazzatura, al fine di guadagnare Cristo.
</p>

<reading label="Responsorio Breve"></reading>

<p class="noindent">
    <sp>R/</sp>  Il Signore lo ha amato <span class="rubric">*</span> e lo ha coronato. <span class="rubric">Repeat <sp>R/</sp></span>
    <br />
    <sp>V/</sp> L’ha rivestito di gloria.  <sp>R/</sp> Gloria al Padre e al figlio e allo Spirito Santo.  <sp>R/</sp>
</p>


<p class="noindent">
    <span class="rubric">Ant. Al. Magn:</span> San Paolo, Padre del nostro Ordine, fedele imitatore di Cristo, amante della solitudine, impetra per noi uno spirito di preghiera e di penitenza.
</p>

<psalm>
    L'anima mia magnifica il Signore *
    - e il mio spirito esulta in Dio, mio salvatore,

    perché ha guardato l'umiltà della sua serva. *
    - D'ora in poi tutte le generazioni
    - mi chiameranno beata.

    Grandi cose ha fatto in me l'Onnipotente *
    - e Santo è il suo nome:

    di generazione in generazione la sua misericordia *
    - si stende su quelli che lo temono.

    Ha spiegato la potenza del suo braccio, *
    - ha disperso i superbi nei pensieri del loro cuore;

    ha rovesciato i potenti dai troni, *
    - ha innalzato gli umili;

    ha ricolmato di beni gli affamati, *
    - ha rimandato i ricchi a mani vuote.

    Ha soccorso Israele, suo servo, *
    - ricordandosi della sua misericordia,

    come aveva promesso ai nostri padri, *
    - ad Abramo e alla sua discendenza, per sempre.
</psalm>

<p class="noindent">
    <span class="rubric">Ant.</span> San Paolo, Padre del nostro Ordine, fedele imitatore di Cristo, amante della solitudine, impetra per noi uno spirito di preghiera e di penitenza.
</p>

<reading label="Intercessioni"></reading>

<litany>
    Confidando in Cristo, Uomo-Dio, preghiamo di servirlo in santità e giustizia. Diciamo insieme: <br />  <sp>R/</sp> <em>Tu sei santo, o Signore!</em>
    Signore, che hai voluto sperimentare la tentazione per essere simile a noi in tutto fuorché nel peccato.
    <span class="rubric">&mdash;</span> Donaci la tua misericordia <sp>R/</sp>
    Signore, che ci hai chiamato alla cartià perfetta nell’Ordine di San Paolo Primo Eremita,
    <span class="rubric">&mdash;</span> Rendici santi con la tua grazia <sp>R/</sp>
    Signore, che hai comandato di diventare il sale della terra e luce del mondo, per l’intercessione del nostro santo Patriarca,
    <span class="rubric">&mdash;</span> Illumina le nostre menti. <sp>R/</sp>
    Signore, che sei venuto per servire e non per essere servito,
    <span class="rubric">&mdash;</span> Concedici sul tuo esempio di servire te e tutti gli uomini, nostri fratelli. <sp>R/</sp>
    Signore, che sei lo splendore della gloria del Padre e l’impronta della sua sostanza,
    <span class="rubric">&mdash;</span> Concedi che la vita della nostra comunità e di ciascuno di noi glorifichi Dio e attragga i giovani al suo servizio. <sp>R/</sp>
    Signore, che morendo hai distrutto la morte e risorgendo ci hai ridonato la vita,
    <span class="rubric">&mdash;</span> Concedi la pace e la gloria ai nostri fratelli defunti e ai nostri benefattori. <sp>R/</sp>
</litany>

<p class="noindent">
    Padre Nostro&hellip;
</p>

<reading label="Orazione"></reading>

<litany>
    Dio, che hai dato al nostro Padre San Paolo di raggiungere la santità nel deserto,
    concedi, per Sua intercessione, che, sviluppando in noi lo
    spirito di preghiera e di servizio, raggiungiamo la
    pienezza del tuo amore. Per Cristo nostro Signore.
</litany>

<p class="instruction">
    <a href="night-i.html">Compieta I</a>.
</p>

<ebook>
    <p>
        <a href="paul-invitatory.html">Invitatorio</a> &#x2022; <a href="paul-morning.html">Lodi Mattutine</a>
    </p>
</ebook>

</body>