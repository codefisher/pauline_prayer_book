<html>
<head>
    <title>San Giuseppe</title>
</head>
<body>

<h1>San Giuseppe</h1>

<h2>Litanie di San Giuseppe</h2>

<div class="prayer-group">
    <litany responce="Signore, pietà.">
        Signore, pietà,
    </litany>
    <litany responce="Cristo, pietà.">
        Cristo, pietà,
    </litany>
    <litany responce="Signore, pietà.">
        Signore, pietà,
    </litany>
    <litany responce="Cristo, ascoltaci.">
        Cristo, ascoltaci,
    </litany>
    <litany responce="Cristo, esaudiscici.">
        Cristo, esaudiscici,
    </litany>
    <litany responce="abbi pietà di noi.">
        Padre dei cielo, che sei Dio,
        Figlio, Redentore del mondo, che sei Dio,
        Spirito Santo, che sei Dio,
        Santa Trinità, unico Dio,
    </litany>
</div>

<div class="prayer-group">
    <litany responce="prega per noi.">
        Santa Maria,
        San Giuseppe,
        Illustre figlio di Davide,
        Splendore dei Patriarchi,
        Sposo della Madre di Dio,
        Custode purissimo della Vergine,
        Tu che hai nutrito il Figlio di Dio,
        Tu che hai difeso Cristo Gesù,
        Tu che hai guidato la Sacra Famiglia,
        Giuseppe giustissimo,
        Giuseppe castissimo,
        Giuseppe prudentissimo,
        Giuseppe fortissimo,
        Giuseppe obbedientissimo,
        Giuseppe fedelissimo,
        Esempio luminoso di pazienza,
        Amante della povertà,
        Modello dei lavoratori,
        Decoro della vita domestica,
        Custode dei vergini,
        Sostegno delle famiglie,
        Conforto dei miseri,
        Speranza dei malati,
        Patrono dei morenti,
        Terrore dei demoni,
        Protettore della Santa Chiesa,
    </litany>
</div>

<div class="prayer-group">
    <litany responce="perdonaci o Signore.">
        Agnello di Dio che togli i peccati del mondo,
    </litany>
    <litany responce="esaudiscici o Signore.">
        Agnello di Dio che togli i peccati del mondo,
    </litany>
    <litany responce="abbi pietà di noi.">
        Agnello di Dio che togli i peccati del mondo,
    </litany>
</div>

<div class="prayer-group">
    <prayer class="leader" red="C.">Lo costituì signore della sua casa.</prayer>
    <prayer red="A.">E principe di tutti i suoi beni.
    </prayer>
</div>

<div class="prayer-group">
    <prayer><strong>Preghiamo:</strong><br />
        O Dio, che con ineffabile provvidenza ti degnasti di eleggere il beato Giuseppe a sposo della tua Santissima Madre, concedi che, come lo veneriamo protettore in terra, così meritiamo d'averlo intercessore nei cieli. Tu che vivi e regni nei secoli dei secoli. Amen.
    </prayer>
    <prayer>Amen.</prayer>
</div>

<h2>Sette Suppliche a San Giuseppe</h2>

<div class="prayer-group">
    <prayer class="leader" red="C.">O Dio, vieni a salvarmi.</prayer>
    <prayer red="A.">Signore, vieni presto in mio aiuto.
    </prayer>
</div>

<p>
    <strong>Gloria al Padre&hellip;</strong>
</p>

<div class="prayer-group">
    <litany all="all" responce="Gloria al Padre&hellip;">
        <strong>1.</strong> Amabilissimo S. Giuseppe, per l'onore che ti concedette l'eterno Padre, innalzandoti a fare le sue veci in terra col suo Figlio Gesù, ad esserne padre putativo, ottienimi da Dio la grazia che desidero.
        <strong>2.</strong> Amabilissimo S. Giuseppe, per l’amore che ti portò Gesù, riconoscendoti quale tenero padre ed obbedendoti quale rispettoso figlio, implorami da Dio la grazia che ti domando.
        <strong>3.</strong> Purissimo S. Giuseppe, per la grazia specialissima che ricevesti dallo Spirito Santo, quando ti diede in sposa la stessa sua sposa, Madre nostra carissima, implorami da Dio la grazia tanto desiderata.
        <strong>4.</strong> Tenerissimo S. Giuseppe, per l'amore purissimo con cui amasti Gesù come tuo Figlio e Dio, e Maria come tua diletta sposa, prega l'altissimo Iddio, che mi conceda la grazia per cui ti supplico.
        <strong>5.</strong> Dolcissimo S. Giuseppe, per il godimento grandissimo che sentiva il tuo cuore conversando con Gesù e Maria e loro servendo, mi conceda il misericordiosissimo Iddio la grazia che tanto bramo.
        <strong>6.</strong> Fortunatissimo S. Giuseppe, per la grazia che avesti di morire fra le braccia di Gesù e di Maria, e di essere confortato nella tua agonia e morte, mi ottenga la potente tua intercessione, da Dio, la grazia per cui ti prego.
        <strong>7.</strong> Gloriosissimo S. Giuseppe, per la riverenza che ha per te tutta la Corte celeste, come Padre putativo di Gesù e sposo di Maria, esaudisci le suppliche che con viva fede ti faccio, ottenendomi la grazia che tanto desidero. Così sia.
    </litany>
</div>

<div class="prayer-group">
    <prayer class="leader" red="C.">Prega per noi, o beato Giuseppe.</prayer>
    <prayer red="A.">E saremo degni delle promesse di Cristo.
    </prayer>
</div>

<div class="prayer-group">
    <prayer><strong>Preghiamo:</strong><br />
        Dio onnipotente, che nel tuo disegno di amore hai voluto affidare gli inizi della nostra redenzione alla custodia premurosa di S. Giuseppe, per sua intercessione, concedi alla Chiesa la stessa fedeltà nel condurre a compimento l’opera di salvezza. Per Cristo, nostro Signore.
    </prayer>
    <prayer>Amen.</prayer>
</div>

<div class="indent">
    <h2>A Te, O Beato Giuseppe</h2>

    <p>A Te, o beato Giuseppe, stretti dalla tribolazione ricorriamo, e fiduciosi invochiamo il Tuo patrocinio insieme a quello della Tua Santissima Sposa. Per quel sacro vincolo di carità, che Ti strinse all'Immacolata Vergine Maria Madre di Dio, e per l'amore paterno che portasti al fanciullo Gesù, riguarda, Te ne preghiamo, con occhio benigno, la cara eredità, che Gesù Cristo acquistò con il suo Sangue, e con il Tuo potere ed aiuto, soccorri ai nostri bisogni. Proteggi, o provvido Custode della divina Famiglia, l'eletta prole di Gesù Cristo; allontana da noi, o Padre amantissimo, la peste di errori e di vizi che ammorba il mondo; assistici propizio dal Cielo in questa lotta con il potere delle tenebre, o nostro fortissimo Protettore; e come un tempo salvasti dalla morte la minacciata vita del Bambino Gesù, così ora difendi la Santa Chiesa di Dio dalle ostili insidie e da ogni avversità. Estendi sopra ciascuno di noi il Tuo continuo patrocinio, affinché con il Tuo esempio, e con il Tuo soccorso, possiamo virtuosamente vivere, piamente morire, e conseguire l'eterna beatitudine in Cielo. Amen.</p>

    <h2>Ave, O Giuseppe</h2>

    <p>
        Fedelissimo padre davidico di Gesù e sposo verginale di Maria, tu sei benedetto fra gli uomini della terra e benedetto sia Gesù nel Cuore Immacolato di Maria.
    </p>

    <p>
        O S. Giuseppe, aiuto infallibile in tutti i pericoli dell'anima e del corpo, custode e modello della purezza, aiutaci nelle nostre necessità, ascolta le nostre preghiere, prega per noi peccatori, adesso e nell'ora della nostra morte. Amen.
    </p>

    <h2>Preghiera a San Giuseppe
        per i Religiosi</h2>

    <p>
        O grande Maestro della vita spirituale e modello di perfezione, glorioso San Giuseppe, eccomi qui ai tuoi piedi per sceglierti in questo giorno come guida e maestro nel cammino spirituale. Fa' che il chiostro sia per me per la tua casa di Nazareth; i miei confratelli siano per me come furono per Te i membri della Sacra Famiglia; la mia vita comune sia come la tua, le mie preghiere come quelle che Tu elevavi al cielo, il mio riposo come il tuo, e il mio lavoro laborioso come il tuo. Fa' che le sacre immagini che adornano la nostra casa mi ricordino la presenza di Gesù e di Maria, che contemplavi continuamente; e che l'incontro con i miei fratelli mi ricordi sempre l'amabile saluto che Tu ricevevi da Maria e da Gesù. Concedimi lo spirito della vita nascosta per poter vivere unito a Gesù così come Tu vivesti unito a Gesù e a Maria, nella solitaria casa di Nazareth. Concedimi il dono dell'unione con Dio e con la Sacra Famiglia per mezzo della preghiera, perché la mia anima possa elevarsi al mio Creatore, aborrendo tutte le vanità della terra. Concedimi il raccoglimento interiore, santifica tutti gli affetti del mio cuore e liberami dai beni esteriori; fa' che abbia sempre presente l'immagine di Gesù, mio unico bene. Innamorami del silenzio, infondi nel mio cuore lo spirito della retta intenzione in tutte le mie opere, anche in quelle più indifferenti. Fa' che la povertà della tua casa sia il modello della mia, che la tua ammirabile obbedienza sia lo specchio nel quale mi debba guardare, e che il giglio della tua purezza sia il sostegno della mia castità.
    </p>
    <p>Fa' che, a tua imitazione, la mia anima si conformi in tutto alla volontà di Dio, perché in questo modo, dopo averti imitato docilmente come Maestro in questa vita, possa benedirti come mio Protettore in cielo. Amen.</p>
</div>

</body>