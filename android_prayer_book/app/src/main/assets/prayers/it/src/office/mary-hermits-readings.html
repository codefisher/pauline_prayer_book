<html>
<head>
    <title>16 Gennaio
        Beata Vergine Maria
        Regina Degli Eremiti
        Madre e Patrona dell’Ordine
        Festa</title>
</head>
<body>

<ebook>
    <p>
        <a href="mary-hermits-invitatory.html">Invitatorio</a> &#x2022; <a href="mary-hermits-morning.html">Lodi Mattutine</a> &#x2022; <a href="mary-hermits-little-hour.html">Ora Media</a>
    </p>
</ebook>

<h2>Ufficio Delle Letture</h2>

<reading label="Inno"></reading>

<psalm numbers="red">
    Cantiamo per te, o Maria,
    uniti alle lodi di tutti i deserti,
    perché a noi sei donata da Dio
    come modello della vita nascosta.

    Con mente immersa nel silenzio
    e cuore raccolto in preghiera,
    piacesti al Padre celeste
    che ti scelse madre del suo Figlio

    Adorna di ogni virtù e meriti
    sei vera maestra di vita
    perciò insegni ai tuoi figli
    a vivere i misteri di Cristo.

    O Vergine clemente e pia
    i nostri padri un giorno
    con gioia e fede ti acclamarono
    madre e regina degli eremiti.

    Fa ‘che restiamo sempre fedeli
    A questo santo patto d’amore
    E prendi nelle materne tue mani
    Tutti i nostri cuori e monasteri.

    Tu che sei Donna vestita di sole
    ottienici dunque grazie dal Figlio
    perché nessuno si perda
    nella continua lotta contro il male.

    Accoglici, O Padre Santo,
    nel banchetto celeste del tuo Figlio
    e per la forza dello Spirito
    fa ‘che contempliamo con Maria il tuo volto. Amen.
</psalm>

<reading label="Psalmodia"></reading>

<p class="noindent">
    <span class="rubric">Ant. 1:</span> Maria ascoltava la Parola di Dio e la custodiva,
    meditandola nel suo cuore.
</p>

<p class="ref">
    Salmo 24
</p>
<psalm>
    Del Signore è la terra e quanto contiene, *
    - l'universo e i suoi abitanti.
    È lui che l'ha fondata sui mari, *
    - e sui fiumi l'ha stabilita.

    Chi salirà il monte del Signore, *
    - chi starà nel suo luogo santo?

    Chi ha mani innocenti e cuore puro, †
    - chi non pronunzia menzogna, *
    - chi non giura a danno del suo prossimo.

    Otterrà benedizione dal Signore, *
    - giustizia da Dio sua salvezza.
    Ecco la generazione che lo cerca, *
    - che cerca il tuo volto, Dio di Giacobbe.

    Sollevate, porte, i vostri frontali, †
    - alzatevi, porte antiche, *
    - ed entri il re della gloria.

    Chi è questo re della gloria? †
    - Il Signore forte e potente, *
    - il Signore potente in battaglia.

    Sollevate, porte, i vostri frontali, †
    - alzatevi, porte antiche, *
    - ed entri il re della gloria.

    Chi è questo re della gloria? *
    - Il Signore degli eserciti è il re della gloria.
</psalm>

<p class="noindent">
    <span class="rubric">Ant.</span> Maria ascoltava la Parola di Dio e la custodiva,
    meditandola nel suo cuore.
</p>

<p class="noindent">
    <span class="rubric">Ant. 2:</span> Benedetta la regina degli eremiti che dona la sapienza
    dell’ascesi.
</p>
<p class="ref">
    Salmo 46
</p>
<psalm>
    Dio è per noi rifugio e forza, *
    - aiuto sempre vicino nelle angosce.

    Perciò non temiamo se trema la terra, *
    - se crollano i monti nel fondo del mare.
    Fremano, si gonfino le sue acque, *
    - tremino i monti per i suoi flutti.

    Un fiume e i suoi ruscelli rallegrano la città di Dio, *
    - la santa dimora dell'Altissimo.

    Dio sta in essa: non potrà vacillare; *
    - la soccorrerà Dio, prima del mattino.
    Fremettero le genti, i regni si scossero; *
    - egli tuonò, si sgretolò la terra.

    Il Signore degli eserciti è con noi, *
    - nostro rifugio è il Dio di Giacobbe.
    Venite, vedete le opere del Signore, *
    - egli ha fatto portenti sulla terra.

    Farà cessare le guerre sino ai confini della terra, †
    - romperà gli archi e spezzerà le lance, *
    - brucerà con il fuoco gli scudi.

    Fermatevi e sappiate che io sono Dio, *
    - eccelso tra le genti, eccelso sulla terra.

    Il Signore degli eserciti è con noi, *
    - nostro rifugio è il Dio di Giacobbe.
</psalm>

<p class="noindent">
    <span class="rubric">Ant.</span> Benedetta la regina degli eremiti che dona la sapienza
    dell’ascesi.
</p>

<p class="noindent">
    <span class="rubric">Ant. 3:</span> Tutta sei bella, o Maria, e nella celeste Gerusalemme
    Possied, Un santo ed invisibile eremo.
</p>

<p class="ref">
    Salmo 87
</p>

<psalm>
    Le sue fondamenta sono sui monti santi; †
    - il Signore ama le porte di Sion *
    - più di tutte le dimore di Giacobbe.

    Di te si dicono cose stupende, *
    - città di Dio.

    Ricorderò Raab e Babilonia fra quelli che mi conoscono; †
    - ecco, Palestina, Tiro ed Etiopia: *
    - tutti là sono nati.

    Si dirà di Sion: «L'uno e l'altro è nato in essa *
    - e l'Altissimo la tiene salda».

    Il Signore scriverà nel libro dei popoli: *
    - «Là costui è nato».
    E danzando canteranno: *
    - «Sono in te tutte le mie sorgenti».
</psalm>

<p class="noindent">
    <span class="rubric">Ant.</span> Tutta sei bella, o Maria, e nella celeste Gerusalemme
    Possied, Un santo ed invisibile eremo.
</p>

<p class="noindent">
    <sp>R/</sp> Maria meditava nel suo cuore.
    <br />
    <sp>V/</sp> Gli eventi meravigliosi del suo figlio
</p>


<reading label="Prima Lettura" ref="11,19-12,17"
         tagline="La Donna vestita di sole">Dal Libro dell’Apocalisse di S. Giovanni, Apostolo
</reading>

<p>
    Si aprì il santuario di Dio nel cielo e apparve nel santuario l'arca dell'alleanza. Ne seguirono folgori, voci, scoppi di tuono, terremoto e una tempesta di grandine. Nel cielo apparve poi un segno grandioso: una donna vestita di sole, con la luna sotto i suoi piedi e sul suo capo una corona di dodici stelle.  Era incinta e gridava per le doglie e il travaglio del parto.  Allora apparve un altro segno nel cielo: un enorme drago rosso, con sette teste e dieci corna e sulle teste sette diademi;  la sua coda trascinava giù un terzo delle stelle del cielo e le precipitava sulla terra. Il drago si pose davanti alla donna che stava per partorire per divorare il bambino appena nato.  Essa partorì un figlio maschio, destinato a governare tutte le nazioni con scettro di ferro, e il figlio fu subito rapito verso Dio e verso il suo trono.  La donna invece fuggì nel deserto, ove Dio le aveva preparato un rifugio perché vi fosse nutrita per milleduecentosessanta giorni.
</p>
<p>
     Scoppiò quindi una guerra nel cielo: Michele e i suoi angeli combattevano contro il drago. Il drago combatteva insieme con i suoi angeli,  ma non prevalsero e non ci fu più posto per essi in cielo.  Il grande drago, il serpente antico, colui che chiamiamo il diavolo e satana e che seduce tutta la terra, fu precipitato sulla terra e con lui furono precipitati anche i suoi angeli.  Allora udii una gran voce nel cielo che diceva:
</p>

<p>
    «Ora si è compiuta
    la salvezza, la forza e il regno del nostro Dio
    e la potenza del suo Cristo,
    poiché è stato precipitato
    l'accusatore dei nostri fratelli,
    colui che li accusava davanti al nostro Dio
    giorno e notte.
     Ma essi lo hanno vinto
    per mezzo del sangue dell'Agnello
    e grazie alla testimonianza del loro martirio;
    poiché hanno disprezzato la vita
    fino a morire.
     Esultate, dunque, o cieli,
    e voi che abitate in essi.
    Ma guai a voi, terra e mare,
    perché il diavolo è precipitato sopra di voi
    pieno di grande furore,
    sapendo che gli resta poco tempo».
</p>

<p>
    Or quando il drago si vide precipitato sulla terra, si avventò contro la donna che aveva partorito il figlio maschio. Ma furono date alla donna le due ali della grande aquila, per volare nel deserto verso il rifugio preparato per lei per esservi nutrita per un tempo, due tempi e la metà di un tempo lontano dal serpente. Allora il serpente vomitò dalla sua bocca come un fiume d'acqua dietro alla donna, per farla travolgere dalle sue acque. Ma la terra venne in soccorso alla donna, aprendo una voragine e inghiottendo il fiume che il drago aveva vomitato dalla propria bocca.
</p>
<p>
    Allora il drago si infuriò contro la donna e se ne andò a far guerra contro il resto della sua discendenza, contro quelli che osservano i comandamenti di Dio e sono in possesso della testimonianza di Gesù.
</p>

<reading label="Responsorio" ref="1 Cor 15,54.57; Ap 12, 1"></reading>

<!-- Magnificat -->
<p class="noindent">
    <sp>R/</sp> Quando questo corpo mortale si sarà vestito di immortalità, si compirà la parola della Scrittura: la morte è stata ingoiata della vittoria. <span class="rubric">*</span> Grazie a Dio, che ci da la vittoria per mezzo del Signore nostro Gesù Cristo.
    <br />
    <sp>V/</sp> Nel cielo apparve un segno grandioso; una donna vestita di sole, con la luna sotto i suoi piedi e sul capo una corona di dodici stelle.
    <br />
    <sp>R/</sp> Grazie a Dio, che ci dà la vittoria per mezzo del Signore nostro Gesù Cristo.
</p>


<reading label="Seconda Lettura"
         tagline="La perfezione dei Paolini è la carità">
    Dall’allocuzione di Giovanni Paolo II, pronunziata ai Monaci Paolini a Jasna Góra il 19 Giugno 1983
</reading>

<p>
    Ringraziando, insieme alla Chiesa e alla mia Nazione, per questi sei secoli di Jasna Gora,
    vorrei ringraziare, insieme a voi per i vostri sei secoli, tutte le generazioni dei servi di
    Dio, figli di san Paolo, primo eremita. Paolini che quì a Jasna Gora hanno fatto la loro guardia
    pastorale all’immagine di Jasna Gora, hanno custodito questo santuario, lo hanno servito e lo
    hanno difeso quando ce n’era bisogno, come il grande Augustyn Kordecki, miei cari fratelli, una
    grande grazia di Dio. Si può dire che questa grazia di Jasna Gora è diventata il carisma comune
    di tutto il vostro Ordine, poiché, quantunque vi troviate anche oltre Jasna Gora, in Polonia e
    oltre i suoi confini, pare che il servizio a Jasna Gora esprima più pienamente il carisma del
    vostro Ordine nella Chiesa e sulla terra polacca e, indirettamente, anche nella Chiesa
    universale. È stato grande il mio desiderio di incontrarvi, di essere a Jasna Gora e di
    ringraziare per i sei secoli di presenza della Madonna nella sua Immagine di Jasna Gora in terra
    polacca; ho desiderato di incontrarvi e di ringraziare, insieme a voi, per questa grazia comune,
    che vi è stata concessa; di ringraziare la Madre di Dio, ringraziare, tramite la Madre di Dio,
    la Santa Trinità. È davvero una grazia enorme ed eccezionale, ed è anche certamente un servizio
    grande, difficile e responsabile, poiché Jasna Gora è forse il punto più nevralgico
    dell’attività pastorale in la terra polacca, soprattutto se si tratta dell’attività pastorale
    compiuta nel Sacramento della penitenza.
</p>
<p>
    Quindi, questo servizio responsabile e difficile, questo grande servizio sacerdotale e pastorale
    esige anche ad ognuno di voi una particolare maturità spirituale, una ricca vita interiore, una
    grande perfezione spirituale. Sappiamo bene che tale perfezione non è fine a se stessa, ma il
    suo fine è l’amore. 
</p>
<p>
    Quindi dovete annunciare questo amore, dovete esserne i servi e, sia per esprimerlo sia per
    servirgli, dovete continuare a riempirvi di esso. Questa è la vostra perfezione paolina. Dovete
    esigere questo amore da voi stessi, dovete esercitarvi in esso, dovete trovare in esso il
    contenuto, il programma e lo scopo della vostra vocazione. Questa è una grande vocazione,
    vocazione particolare, vocazione paolina, e, innanzitutto, vocazione di Jasna Gora. Mi
    congratulo con voi, per questa vocazione, in occasione del 600° anniversario. Poiché
    congratularsi significa ringraziare. Ma prima di tutto, in occasione di questo anniversario, vi
    auguro con tutto il cuore che la vocazione e il carisma del vostro Ordine si estendano alle
    nuove generazioni; che Jasna Gora, grazie al vostro servizio, cresca, cresca e diventi
    raggiante, cresca mediante l’azione dello Spirito Santo, con quella crescita interiore che è
    propria della Serva del Signore, Sposa dello Spirito Santo. I nostri tempi hanno bisogno di
    questa azione, poiché sono tempi di grandi lotte. Il defunto Cardinale Stefan Wyszynski, Primate
    polacco, che fu vostro confratello spirituale, ne parlava spesso. Molte volte diceva, usando
    ogni tanto le parole latine: “<em>Non est nobis colluctatio adversus carnem et sanguinem, sed
    adversus principes &hellip; tenebrarum harum</em>” (Ef6, 12).
</p>
<p>
    Proprio nel periodo di queste grandi lotte, Maria ci viene data come segno. “Una donna vestita
    di sole con la luna sotto i suoi piedi e sul capo una corona di dodici stelle” (Ap 12, 1), così
    la vede Giovanni nell’Apocalisse. Proprio in periodo di questa grande lotta con i “<em>principes et
    potestates &hellip; tenebrarum harum</em>” è necessaria un’illuminazione potente, più potente che in
    qualsiasi altro momento, della forza dello Spirito Santo, attraverso la sua Purissima Sposa. 
</p>
<p>
    Voi, cari fratelli, vi trovate come sulla strada di questa illuminazione; essa vi attraversa; vi
    inserisce nel vostro servizio; costituisce il contenuto quotidiano di questo servizio, sia nella
    vostra vita di clausura, vita monastica, sia nella, vostra vita pastorale.
</p>
<p>
    So che qui, a Jasna Gora, voi pregate molto per me, e molti pregano per me, per il Papa. Del
    resto, i miei predecessori avevano chiesto tale preghiera. L’aveva chiesta, al Primate defunto,
    Giovanni XXIII. L’aveva chiesta Paolo VI. Io, ovviamente, l’ho chiesta in un modo particolare e
    la chiedo anche oggi, poiché al centro della lotta, di cui parla san Paolo nella sua Lettera
    agli Efesini, al centro di questa lotta c’è la Sede Apostolica, c’è Pietro, il suo servizio e la
    sua missione. Serviamo insieme, lottiamo insieme e insieme amiamo, poiché questa è una lotta
    mediante l’amore. Cristo chiese a Pietro: “Mi ami?” (Gv 21, 15). Questa è la lotta mediante
    l’amore. L’amore è la nostra forza nel lottare. Perciò ci uniamo così fortemente a Colei che ha
    amato di più e che continua ad amare, per vincere con l’amore questa lotta, che si fa mediante
    l’amore.
</p>
<p>
    Benedico tutti i presenti, ma voi in modo particolare.
</p>

<reading label="Responsorio" ref="1 Cor 15,54.57; Ap 12, 1"></reading>

<!-- 1 Corinthians 13:4, 7, 13  and John 21:15 -->
<p class="noindent">
    <sp>R/</sp> La carità è paziente, è benigna la carità: tutto crede, tutto spera. <span class="rubric">*</span> Queste le tre cose che rimangono: la fede, la speranza e la carità; ma di tutte più grande e la carità.
    <br />
    <sp>V/</sp> Gesù disse a Simon Pietro: “Simone di Giovanni, mi vuoi bene più di costoro?” “Certo, Signore, tu lo sai che ti voglio bene.”
    <br />
    <sp>R/</sp> Queste le tre cose che rimangono: la fede, la speranza, e la carità: ma di tutte più grande è la carità.
</p>

<p class="instruction">
    Oppure:
</p>

<reading label="Seconda Lettura"
         tagline="Maria, ideale di azione e di contemplazione">
    Dalle opera di Onorio d’Autùn (In Opera omnia, PL 172,497)
</reading>

<p>
    “E una donna di nome Marta lo accolse in casa sua. Costei aveva una sorella chiamata Maria.” (Lc 10,38-39) Marta simboleggia la vita attiva, Maria quella contemplativa; ma si afferma che la Sempre vergine Maria abbia coltivato, in Cristo, l’una e l’altra in misura più eccellente. Per lui infatti ella ha compiuto tutte le opere del Vangelo mediante i servizi della vita attiva. Quando venne, bambino, esule ed ospite per noi i questo mondo, lo accolse nella dimora del suo seno, abbellito dalle gemme delle virtù. Con le proprie mammelle lo nutrì quando aveva fame e quando piangeva lo consolava sulle sue ginocchia.
</p>
<p>
    Quando era ammalato lo curò con bagni; nudo, lo avvolse con panni; quando vagiva, lo cingeva di fasce; quando sorrideva lo copriva di dolci baci.
</p>
<p>
    Era molto sollecita nel servirlo frequentemente; andò in Egitto per fuggire dal cospetto di Erode; e quando di nuovo tornò, trovò Archelao. Si preoccupò di molte cose, cercando dappertutto rifugi sicuri per nasconderlo. Ciò che è detto di colei che si lamentava della sorella perché l’aveva lasciata crudelmente trascinato, legato, schiaffeggiato, colpito, deriso, condannato assieme a dei delinquenti, acerbamente torturato sul patibolo della Croce, se fosse stato possibile avrebbe volentieri dato la sua vita per la sua liberazione.
</p>
<p>
    E sapendo che in lui abitava corporalmente la divinità, in certo qual modo nel suo animo si domandava con ansia perché questa non interveniva, per aiutarlo, ma lo aveva lasciato solo come un criminale, dopo averlo esposto quasi come oggetto di abiezione a così tanti mali.
</p>
<p>
    Seduta ai piedi del Signore, beveva col cuore e con l’orecchio le sue parole (cfr. Le 10,39) che conservava nel suo cuore meditandole nell’esercizio della contemplazione; e meditando sempre le cose spirituali, desiderava le celesti. In lei infatti aveva preso dimora la fonte stessa della sapienza e pertanto in lei erano nascosti tutti i tesori della sapienza e della scienza. Ora, sparita la fatica di Marta, Maria, in quella vita non prefigurata ma vera, gode di quell’unica cosa necessaria, grazie alla quale, stretta nell’abbraccio del Figlio suo, in eterno si sazia, insieme agli angeli della visione della sua divinità. A questa gloria oggi la Vergine gloriosa é emigrata; in essa il Figlio, l’ha elevata al ruolo di Regina dei cieli, al di sopra di tutti gli ordini degli angeli. Quella parte dalla mano del Signore; e non le sarà mai tolta; (cfr. ibid.) anzi, quando la gioia piena verrà concessa ai santi, aumenterà del centuplo.
</p>

<reading label="Responsorio"></reading>

<p class="noindent">
    <sp>R/</sp> Il Signore farà soffiare dal deserto il vento bruciante (cfr. Os 13,15) che renderà aridi i rivoli della morte: * deserto è il genere umano dove il nemico non poté trovare riposo.
    <br />
    <sp>V/</sp> Il deserto è il seno verginale della Beata Vergine Maria, divenuto fecondo del fiore del campo e del giglio delle convalli (cfr. Ct 2,1) che è Gesù Cristo.
    <br />
    <sp>R/</sp> Deserto è il genere umano dove il nemico non poté trovare riposo.
</p>


<reading label="Inno">Te Deum</reading>

<psalm>
    Noi ti lodiamo, Dio, *
    - ti proclamiamo Signore.
    O eterno Padre, *
    - tutta la terra ti adora.

    A te cantano gli angeli *
    - e tutte le potenze dei cieli:
    Santo, Santo, Santo *
    - il Signore Dio dell'universo.

    I cieli e la terra *
    - sono pieni della tua gloria.
    Ti acclama il coro degli apostoli *
    - e la candida schiera dei martiri;

    le voci dei profeti si uniscono nella tua lode; *
    - la santa Chiesa proclama la tua gloria,
    adora il tuo unico Figlio, *
    - lo Spirito Santo Paraclito.

    O Cristo, re della gloria, *
    - eterno Figlio del Padre,
    tu nascesti dalla Vergine Madre *
    - per la salvezza dell'uomo.

    Vincitore della morte, *
    - hai aperto ai credenti il regno dei cieli.
    Tu siedi alla destra di Dio, nella gloria del Padre. *
    - Verrai a giudicare il mondo alla fine dei tempi.

    Soccorri i tuoi figli, Signore, *
    - che hai redento col tuo sangue prezioso.
    Accoglici nella tua gloria *
    - nell'assemblea dei santi.

    Salva il tuo popolo, Signore, *
    - guida e proteggi i tuoi figli.
    Ogni giorno ti benediciamo, *
    - lodiamo il tuo nome per sempre.

    Degnati oggi, Signore, *
    - di custodirci senza peccato.
    Sia sempre con noi la tua misericordia: *
    - in te abbiamo sperato.

    Pietà di noi, Signore, *
    - pietà di noi.
    Tu sei la nostra speranza, *
    - non saremo confusi in eterno.
</psalm>

<reading label="Orazione"></reading>

<litany>
    O Dio, che ci hai posto sotto la guida dell’Immacolata Vergine Maria, nostra Madre e Regina degli eremiti, donaci di seguire il suo esempio di vita nascosta in Te con Cristo. Egli è Dio e vive e regna con te, nell’unità dello spirito Santo, per tutti i secoli dei secoli. Amen.
</litany>

<ebook>
    <p>
        <a href="mary-hermits-invitatory.html">Invitatory</a> &#x2022; <a href="mary-hermits-morning.html">Morning Prayer</a> &#x2022; <a href="mary-hermits-little-hour.html">Midday Prayer</a>
    </p>
</ebook>

</body>