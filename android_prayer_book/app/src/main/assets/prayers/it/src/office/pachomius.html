<html>
<head>
    <title>9 maggio
        San Pacomio, abate
        Memoria</title>
</head>
<body lang="it">

<h1 class="index"><span class="rubric">9 maggio</span> <br /> San Pacomio, abate</h1>

<h2><span class="rubric">Memoria</span></h2>

<p class="instruction">
    Dal Comune dei santi, eccetto quanto segue:
</p>

<h2>Ufficio delle letture</h2>


<reading label="Seconda lettura" longref="(Dall’ Exordium Praeceptorum 49 e dai Monita, PL 23,73 e 91-92)"
         tagline="Fervore ascetico dei monaci">
    Dai <em>Precetti</em> e dai <em>Consigli</em> di san Pacomio, abate
</reading>

<p>
    Se qualcuno si avvicina alla porta del monastero volendo rinunziare al mondo ed essere aggregato
    al numero dei fratelli, non abbia la libertà di entrare. Prima si avvisi il padre del monastero,
    mentre il postulante resterà pochi giorni davanti alla porta; frattanto gli s’insegni il Padre
    nostro e quanti salmi riuscirà ad imparare. Dia con esattezza prova di sé: se per caso non abbia
    commesso qualche delitto e, preso da timore, si sia temporaneamente allontanato, o sia sotto il
    potere di altri e per vedere se può rinunziare ai genitori e non tener conto dei propri beni.
</p>
<p>
    Se lo vedono adatto a tutto, gli insegnino le altre discipline della vita monastica, che cosa
    deve fare, e chi servire sia nella riunione di tutti i fratelli, sia nella casa a cui sarà
    assegnato, sia nell’ordine dei pasti, perché si unisca ai fratelli istruito e capace di fare
    ogni opera buona. Poi lo spoglino degli abiti secolari e lo vestano dell’abito monastico.
</p>
<p>
    Fratelli, restiamo saldi e irremovibili; con la continua ruminazione della Parola di Dio
    mettiamo un freno all’effervescenza dei pensieri che si agitano in noi come un’acqua in
    ebollizione; con questa ruminazione ci libereremo dalla legge della concupiscenza carnale e
    potremo dedicarci a ciò che piace a Dio. Saremo preservati dalle preoccupazioni mondane e
    dall’orgoglio, che è una pericolosa follia e il peggiore di tutti i mali. Mantenendo sempre il
    Signore davanti agli occhi, ci ricorderemo le sofferenze della sua croce e della sua morte,
    grazie alle quali siamo stati redenti e vivificati. Odiamo il mondo e tutto quanto è nel mondo
    (cfr. 1 Gv 2, 15), respingiamo ogni comodità corporale. Rinunciamo a questa vita, per vivere a
    servire Dio.
</p>
<p>
    Ricordiamoci, fratelli carissimi, dei nostri impegni: abbiamo promesso di servire Dio, e di
    questo ci verrà chiesto conto nel giorno del giudizio. Sopportiamo la fame, la sete, la nudità,
    le veglie. Siamo assidui alla salmodia e alla preghiera, gemendo dal fondo del cuore, versando
    lacrime. Esaminiamoci con cura: potremo, nonostante tutto, sia pur nel poco, esser trovati degni
    da Dio nella sua immensa indulgenza. Non evitiamo la fatica e la prova, per giungere alla quiete
    della consolazione del Signore ed ottenere il riposo della vita immortale e senza fine.
</p>


<reading label="Responsorio"></reading>

<p class="noindent">
    <sp>R/</sp>  Dio benedetto, concedici di adempiere adeguatamente il servizio che abbiamo iniziato per essere degni di te, <span class="rubric">*</span> cosicché tu abiti nel nostro corpo, nella nostra anima e nel nostro spirito.
    <br />
    <sp>V/</sp>  Perché siamo sempre perfetti nel tuo amore, camminando davanti a te nel tuo beneplacito.
    <br />
    <sp>R/</sp>  Cosicché tu abiti nel nostro corpo, nella nostra anima e nel nostro spirito.
</p>

<reading label="Orazione"></reading>

<litany>
    O Signore nostro Dio, concedici, ti preghiamo,
    per l’intercessione di san Pacomio,
    che si purificò nel deserto per mezzo della vita monastica e cenobitica
    e sopportò il martirio pio e incruento,
    che siamo a te accetti in parole e in opere
    e possiamo ricevere l’eredità del regno dei cieli.
    Per il Signore nostro Gesù Cristo, tuo Figlio, che è Dio,
    e vive e regna con te, nell’unità dello Spirito Santo,
    per tutti i secoli dei secoli.
</litany>

<h2>Lodi Mattutine</h2>

<p class="noindent">
    <span class="rubric">Ant. al Ben:</span> Uomo saggio, san Pacomio,
    ha costruito la casa sulla roccia.
</p>

<h2>Vesperi</h2>


<p class="noindent">
    <span class="rubric">Ant. Al. Magn:</span> Dove i fratelli si riuniscono a lodare il Signore,
    scende come rugiada la sua benedizione.
</p>

</body>