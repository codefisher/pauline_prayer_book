<html>
<head>
    <title>15 Gennaio Solennità - San Paolo Primo Eremita
        Padre dell’Ordine dei Paolini, Lodi Mattutine</title>
</head>
<body>

<ebook>
    <p>
        <a href="paul-invitatory.html">Invitatorio</a> &#x2022; <a href="paul-readings.html">Ufficio delle Letture</a> &#x2022;
        <a href="paul-little-hour.html">Ora Media</a> &#x2022; <a href="paul-evening-ii.html">Secondi Vesperi</a>
    </p>
</ebook>

<h2>Lodi Mattutine</h2>

<reading label="Inno"></reading>

<psalm numbers="red">
    Celebriamo te, o Paolo,
    decoro e principe del deserto,
    che hai pervaso dell’amore di Dio
    le serve e i dirupi reconditi.

    Non  hai temuto le insidie dei demoni
    Ne spaventato le aspre rocce
    Ma, saldo nel tuo proposito,
    hai sfidato le terrifiche lande

    Un corvo nero ti ha nutrito
    E una fonte cristallina ti ha dissestato
    La foglia di un’alta palma ti ha coperto
    La nuda terra ti è stata giaciglio.

    La tua mente si innalza fervida
    Sulle tentazioni del mondo,
    unita al coro degli angeli,
    prescelta da Dio onnipotente.

    O Paolo, nostro padre,
    ascolta chi ti supplica,
    scaccia da noi ogni male,
    chiedi per noi ogni grazia.

    Rendiamo gloria unanimi
    Al padre e all’unigenito,
    e gloria al Santo Spirito
    nei secoli dei secoli. Amen.
</psalm>


<reading label="Salmodia"></reading>

<p class="noindent">
    <span class="rubric">Ant. 1:</span> Chi mi darà ali come la colomba, per volare e trovare
    riposo? Ecco, errando, fuggirei lontano, abiterei nel deserto.
</p>
<p class="ref">Salmo 62, 2-9</p>
<psalm>
    O Dio, tu sei il mio Dio, all'aurora ti cerco, *
    - di te ha sete l'anima mia,
    a te anela la mia carne, *
    - come terra deserta, arida, senz'acqua.

    Così nel santuario ti ho cercato, *
    - per contemplare la tua potenza e la tua gloria.
    Poiché la tua grazia vale più della vita, *
    - le mie labbra diranno la tua lode.

    Così ti benedirò finché io viva, *
    - nel tuo nome alzerò le mie mani.
    Mi sazierò come a lauto convito, *
    - e con voci di gioia ti loderà la mia bocca.

    Nel mio giaciglio di te mi ricordo *
    - penso a te nelle veglie notturne,
    tu sei stato il mio aiuto, *
    - esulto di gioia all'ombra delle tue ali.

    A te si stringe *
    - l'anima mia.
    La forza della tua destra *
    - mi sostiene.
</psalm>

<p class="noindent">
    <span class="rubric">Ant.</span> Chi mi darà ali come la colomba, per volare e trovare
    riposo? Ecco, errando, fuggirei lontano, abiterei nel deserto.
</p>

<p class="noindent">
    <span class="rubric">Ant. 2:</span> Benedite, o servi del Signore, il Signore.
</p>
<p class="ref">Cantico Dn 3: 57-88.56</p>
<psalm>
    Benedite, opere tutte del Signore, il Signore, *
    - lodatelo ed esaltatelo nei secoli.
    Benedite, angeli del Signore, il Signore, *
    - benedite, cieli, il Signore.

    Benedite, acque tutte, che siete sopra i cieli, il Signore, *
    - benedite, potenze tutte del Signore, il Signore.
    Benedite, sole e luna, il Signore, *
    - benedite, stelle del cielo, il Signore.

    Benedite, piogge e rugiade, il Signore, *
    - benedite, o venti tutti, il Signore.
    Benedite, fuoco e calore, il Signore, *
    - benedite, freddo e caldo, il Signore.

    Benedite, rugiada e brina, il Signore, *
    - benedite, gelo e freddo, il Signore.
    Benedite, ghiacci e nevi, il Signore, *
    - benedite, notti e giorni, il Signore,

    Benedite, luce e tenebre, il Signore, *
    - benedite, folgori e nubi, il Signore.
    Benedica la terra il Signore, *
    - lo lodi e lo esalti nei secoli.

    Benedite, monti e colline, il Signore, *
    - benedite, creature tutte che germinate sulla terra, il Signore.
    Benedite, sorgenti, il Signore, *
    - benedite, mari e fiumi, il Signore,

    Benedite, mostri marini e quanto si muove nell'acqua, il Signore, *
    - benedite, uccelli tutti dell'aria, il Signore.
    Benedite, animali tutti, selvaggi e domestici, il Signore, *
    - benedite, figli dell'uomo, il Signore.

    Benedica Israele il Signore, *
    - lo lodi e lo esalti nei secoli.
    Benedite, sacerdoti del Signore, il Signore, *
    - benedite, o servi del Signore, il Signore.

    Benedite, spiriti e anime dei giusti, il Signore, *
    - benedite, pii e umili di cuore, il Signore.
    Benedite, Anania, Azaria e Misaele, il Signore, *
    - lodatelo ed esaltatelo nei secoli.

    Benediciamo il Padre e il Figlio con lo Spirito Santo, *
    - lodiamolo ed esaltiamolo nei secoli.
    Benedetto sei tu Signore, nel firmamento del cielo, *
    - degno di lode e di gloria nei secoli.
</psalm>

<p class="noindent">
    <span class="rubric">Alla fine di questo cantico non si dice il</span> Gloria al Padre
</p>

<p class="noindent">
    <span class="rubric">Ant.</span> Benedite, o servi del Signore, il Signore.
</p>

<p class="noindent">
    <span class="rubric">Ant. 3:</span> I santi eremiti, gioiscono nella gloria, si allietano al celeste
    convivio.
</p>
<p class="ref">Salmo 149</p>

<psalm>
    Cantate al Signore un canto nuovo; *
    - la sua lode nell'assemblea dei fedeli.
    Gioisca Israele nel suo Creatore, *
    - esultino nel loro Re i figli di Sion.

    Lodino il suo nome con danze, *
    - con timpani e cetre gli cantino inni.
    Il Signore ama il suo popolo, *
    - incorona gli umili di vittoria.

    Esultino i fedeli nella gloria, *
    - sorgano lieti dai loro giacigli.
    Le lodi di Dio sulla loro bocca *
    - e la spada a due tagli nelle loro mani,

    per compiere la vendetta tra i popoli *
    - e punire le genti;
    per stringere in catene i loro capi, *
    - i loro nobili in ceppi di ferro;

    per eseguire su di essi *
    - il giudizio già scritto:
    questa è la gloria *
    - per tutti i suoi fedeli.
</psalm>

<p class="noindent">
    <span class="rubric">Ant.</span> I santi eremiti, gioiscono nella gloria, si allietano al celeste convivio.
</p>

<reading label="Scripture Reading" ref="Fil 3:13-15"></reading>

<p>
    Fratelli, io non ritengo ancora di esservi giunto, questo soltanto so: dimentico del passato e proteso verso il futuro, corro verso la mèta per arrivare al premio che Dio ci chiama a ricevere lassù, in Cristo Gesù.
</p>

<reading label="Responsorio Breve"></reading>

<p class="noindent">
    <sp>V/</sp> Il cuore dei santi <span class="rubric">*</span> nella legge di Dio. <sp>R/</sp> Il cuore dei santi * nella legge di Dio V. Diritto e sicuro è il loro cammino <sp>R/</sp> Nella legge di Dio.
    <br />
    <sp>V/</sp> Gloria al Padre e al figlio e allo Spirito Santo.  <sp>R/</sp> Il cuore dei santi <span class="rubric">*</span> nella legge di Dio.
</p>

<p class="noindent">
    <span class="rubric">Ant. al Ben:</span> Tra i cori degli angeli, tra le schiere dei profeti e degli apostoli, l’anima di Paolo sale in cielo.
</p>

<psalm>
    Benedetto il Signore Dio d'Israele, *
    - perché ha visitato e redento il suo popolo,

    e ha suscitato per noi una salvezza potente *
    - nella casa di Davide, suo servo,

    come aveva promesso *
    - per bocca dei suoi santi profeti d'un tempo:

    salvezza dai nostri nemici, *
    - e dalle mani di quanti ci odiano.

    Così egli ha concesso misericordia ai nostri padri *
    - e si è ricordato della sua santa alleanza,

    del giuramento fatto ad Abramo, nostro padre, *
    - di concederci, liberati dalle mani dei nemici,

    di servirlo senza timore, in santità e giustizia *
    - al suo cospetto, per tutti i nostri giorni.

    E tu, bambino, sarai chiamato profeta dell'Altissimo *
    - perché andrai innanzi al Signore
    - a preparargli le strade,

    per dare al suo popolo la conoscenza della salvezza *
    - nella remissione dei suoi peccati,

    grazie alla bontà misericordiosa del nostro Dio, *
    - per cui verrà a visitarci dall'alto un sole che sorge

    per rischiarare quelli che stanno nelle tenebre *
    - e nell'ombra della morte

    e dirigere i nostri passi *
    - sulla via della pace.
</psalm>

<p class="noindent">
    <span class="rubric">Ant.</span> Tra i cori degli angeli, tra le schiere dei profeti e degli apostoli, l’anima di Paolo sale in cielo.
</p>

<reading label="Invocazioni"></reading>

<litany>
    Invochiamo Dio Padre, per i meriti del nostro Salvatore che ci ha lasciato l’esempio di preghiera, affinché ci doni il suo Spirito per sostenere la nostra debolezza. Diciamo insieme: <br />  <sp>R/</sp> <em>Lo Spirito stesso intercede per noi con I suoi gemiti.</em>
    O Padre, che ti degni di essere glorificato nei nostri cuori e con la nostra vita,
    <span class="rubric">&mdash;</span> Rendici templi, vivi della tua presenza.&nbsp;<sp>R/</sp>
    O Padre, che hai condotto sulle vie della preghiera e della penitenza la nostra communità monastica,
    <span class="rubric">&mdash;</span> Rinnova in noi lo spirito del nostro Patriarca e dei nostri fondatori&nbsp;<sp>R/</sp>
    O Padre, che hai riservato un posto per noi nella Chiesa del tuo Figlio,
    <span class="rubric">&mdash;</span> Trasforma le nostre chiesa e i nostri monasteri in tabernacoli di comunione spirituale e zelo apostolico.&nbsp;<sp>R/</sp>
    O Padre, che ti sei degnato di unirci a Maria, Madre del Cristo,
    <span class="rubric">&mdash;</span> Conservaci fedeli in questo nostro tempo alla missione mariana peculiare del nostro Ordine.&nbsp;<sp>R/</sp>
</litany>

<p class="noindent">
    Padre nostro&hellip;
</p>

<reading label="Orazione"></reading>

<p>
    Dio, che hai dato al nostro Padre San Paolo di raggiungere la santità nel deserto, concedi, per Sua intercessione, che, sviluppando in noi lo spirito di preghiera e di servizio, raggiungiamo la pienezza del tuo amore. Per Cristo nostro Signore.
</p>

<ebook>
    <p>
        <a href="paul-invitatory.html">Invitatorio</a> &#x2022; <a href="paul-readings.html">Ufficio delle Letture</a> &#x2022;
        <a href="paul-little-hour.html">Ora Media</a> &#x2022; <a href="paul-evening-ii.html">Secondi Vesperi</a>
    </p>
</ebook>

</body>