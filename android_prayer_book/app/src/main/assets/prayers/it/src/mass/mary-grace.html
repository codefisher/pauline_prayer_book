<html>
<head>
    <title>30 Ottobre Maria Vergine Madre E Mediatrice Di Grazia Memoria</title>
</head>
<body>

<h1 class="index"><span class="rubric">30 Ottobre</span> <br />Maria Vergine Madre E Mediatrice Di Grazia</h1>

<h2><span class="rubric">Memoria</span></h2>


<h2 class="rubric">Antifona D’Ingresso</h2>
<litany>
    Ave, santa Maria, fonte di pietà:
    dal tuo grembo purissimo
    sgorga la ricchezza di tutte le grazie,
    Cristo vero Dio e vero uomo.
</litany>

<p class="instruction">
    Oppure:
</p>

<litany>
    Salve, santa Madre di Dio:
    per te la vita perduta ci è stata ridonata,
    tu dal cielo hai ricevuto il Figlio
    e hai generato al mondo il Salvatore.
</litany>

<h2 class="rubric">Colletta</h2>
<litany>
    O Dio, che nel mirabile disegno del tuo amore
    hai voluto che Maria desse alla luce
    l'Autore della grazia
    e fosse in modo singolare associata all'opera della redenzione,
    per la potenza delle sue preghiere,
    donaci l'abbondanza delle tue grazie
    e guidaci al porto della salvezza.
    Per il nostro Signore Gesù Cristo, tuo Figlio, che è Dio,
    e vive e regna con te, nell'unità dello Spirito Santo,
    per tutti i secoli dei secoli.
</litany>

<h2 class="rubric">Sulle Offerte</h2>
<litany>
    Accetta, o Padre, la nostra umile offerta
    nel glorioso ricordo della Vergine Madre;
    e con la forza operante del tuo Spirito,
    trasformala nel sacrificio che lava i peccati del mondo,
    perché il memoriale istituito dal Cristo
    per l'umana riconciliazione
    sia per tutti noi fonte perenne di ogni grazia e benedizione.
    Per Cristo nostro Signore.
</litany>

<div id="preface">

    <h2 class="rubric">Prefazio <br><em>Maria madre di misericordia e dispensatrice di grazia</em></h2>

    <p class="noindent">
        <sp>V/</sp> Il Signore sia con voi.<br />
        <sp>R/</sp> E con il tuo spirito.
    </p>

    <p class="noindent">
        <sp>V/</sp> In alto i nostri cuori.<br />
        <sp>R/</sp> Sono rivolti al Signore.
    </p>

    <p class="noindent">
        <sp>V/</sp> Rendiamo grazie al Signore, nostro Dio.<br />
        <sp>R/</sp> È cosa buona e giusta.
    </p>


<litany includeblank="includeblank" class="strong">
    <span class="rubric">A</span>    È veramente cosa buona e giusta,
    nostro dovere e fonte di salvezza, <span class="rubric">*</span>
    rendere grazie sempre e in ogni luogo <span class="rubric">*</span>
    a te, Signore, Padre santo,
    Dio onnipotente ed eterno, <span class="rubric">*</span>
    per Cristo nostro Signore. <span class="rubric">**</span>

    <span class="rubric">B</span>     Vero Dio e vero uomo, <span class="rubric">*</span>
    egli è l'unico mediatore fra te e gli uomini, <span class="rubric">*</span>
    sempre vivo a intercedere in nostro favore. <span class="rubric">**</span>

    Nel mistero della tua benevolenza <span class="rubric">*</span>
    hai voluto che Maria, madre e socia del Redentore, <span class="rubric">*</span>
    continuasse nella Chiesa la sua missione materna:
    di intercessione e di perdono,
    di protezione e di grazia,
    di riconciliazione e di pace. <span class="rubric">**</span>

    Questa provvidenza d'amore
    ha il suo fondamento nell'unica mediazione di Cristo,
    da cui trae la sua efficacia; <span class="rubric">*</span>
    e il popolo fedele
    ricorre con fiducia alla Vergine Maria,
    nei rischi e nelle ansie della vita, <span class="rubric">*</span>
    e incessantemente la invoca
    madre di misericordia e dispensatrice di grazia. <span class="rubric">**</span>

    E noi <span class="rubric">*</span>
    insieme agli angeli e ai santi <span class="rubric">*</span>
    cantiamo con gioia <span class="rubric">*</span>
    l'inno della tua lode: <span class="rubric">**</span>
</litany>

</div>

<h2 class="rubric">Antifona alla Comunione  <span class="ref">Ap 22,17</span></h2>

<litany>
    Lo Spirito e la sposa dicono: Vieni!
    E chi ascolta ripeta: Vieni!
    Chi ha sete venga;
    chi vuole, attinga gratuitamente
    l'acqua della vita.
</litany>

<h2 class="rubric">Dopo la Comunione</h2>
<litany>
    O Padre, che ci hai ristorati alle sorgenti della vita,
    Concedi a noi, per la grazia di questo sacramento,
    con il materno aiuto di Maria,
    di aderire intimamente a Cristo mediatore,
    per cooperare sempre più al mistero della redenzione.
    Per Cristo nostro Signore.
</litany>


</body>
</html>