<html>
<head>
    <title>Benedizione dei Bambini</title>
</head>
<body class="indent">

<ebook>
    <p class="instruction">
        <a href="st-paul-the-first-hermit.html">Messe Proprie</a>
    </p>
</ebook>

<h1 class="index">Benedizione dei Bambini</h1>

<p class="instruction">
    Solennità di San Paolo Primo Eremita
    Dal rituale dei Padri Paolini
</p>

<p>
    Signore, Dio nostro, che dalla bocca dei piccoli fai scaturire la lode perfetta del tuo nome,
    guarda con bontà questi bambini che la fede della chiesa raccomanda al tuo cuore di Padre; come
    il tuo Figlio, nato dalla Vergine, accolse fra le sue braccia i bambini, li benedisse e li
    propose a tutti come modello del regno dei cieli, così effondi, o Padre, sopra questi bambini <span class="cross">✠</span>
    la tua benedizione, perché in una crescita virtuosa e serena, mediante la grazia del tuo
    Spirito, diventino testimoni di Cristo per diffondere e difendere nel mondo il dono della fede.
</p>

<p class="instruction">
    Oppure
</p>

<litany>
    Signore, Dio nostro,
    che dalla bocca dei piccoli
    fai scaturire la lode perfetta del tuo nome,
    guarda con bontà questi bambini
    che ti raccomandiamo nel giorno solenne
    di San Paolo Primo Eremita.
    Nella sua innocente e devota fanciullezza,
    nella provata giovinezza e nell’arduo cammino eremitico,
    fu sempre fedele all’insegnamento del tuo Figlio,
    e si fece piccolo come i bambini
    per accogliere con la semplicità del cuore
    il Regno dei cieli.
    Per la sua intercessione ed i suoi meriti
    effondi, o Signore, sopra i bambini qui presenti
    la tua <span class="cross">✠</span> copiosa benedizione,
    perché in una crescita virtuosa, serena e sana,
    mediante la grazia del tuo Spirito
    e con l’aiuto dei loro genitori ed educatori,
    diventino testimoni di Cristo
    per diffondere nel mondo
    i frutti della fede, della speranza e della carità.
    Per Cristo nostro Signore. <strong>Amen.</strong>
</litany>

<ebook>
    <p class="instruction">
        <a href="st-paul-the-first-hermit.html">Messe Proprie</a>
    </p>
</ebook>

</body>