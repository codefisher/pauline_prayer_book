<html>
<head>
    <title>15 Gennaio Solennità - San Paolo Primo Eremita
        Padre dell’Ordine dei Paolini,
        Ufficio delle Letture</title>
</head>
<body>

<ebook>
    <p>
        <a href="paul-invitatory.html">Invitatorio</a> &#x2022; <a href="paul-morning.html">Lodi Mattutine</a> &#x2022; <a href="paul-little-hour.html">Ora Media</a>
    </p>
</ebook>

<h2>Ufficio delle Letture</h2>

<reading label="Inno"></reading>

<psalm numbers="red">
    Tu, o Paolo, sei chiamato il primo
    Fra tutti i santi figli del deserto,
    perché accogliendo l’invito di Cristo
    ti sei fatto umile servo del suo Regno.

    Per non spegnere la fiamma della fede
    Hai scelto pertanto l’austero deserto
    Dove, sostenuto dal divino maestro,
    hai vinto ogni inganno del mondo.

    Hai trascorso in intensa preghiera
    I lunghi anni della tua vita nascosta
    Trasformando il profondo silenzio
    Nella soave lode al nostro signore.

    Alzavi, o Paolo, braccia in forma di croce
    Con fervide suppliche e ardenti grida
    Per ottenere dall’alto concordia e pace
    Ai fratelli sotto posti a dure prove.

    Nutrivi il cuore con la parola di Dio
    Che contiene in se la verità e la vita
    Perciò prodigiosamente avevi tutti i giorni
    Anche una porzione del pane terreno.

    Come via sicura che porta a Cristo
    Hai scelto le candide virtù di Maria
    Invocandola con gli antichi padri d’Oriente
    La Tutta santa e gloriosa Madre di Dio.

    Gloria al Padre Creatore,
    Gloria al Figlio Salvatore,
    gloria al divino Consolatore
    all’Uno e trino nostro Dio in eterno sia lode.
    Amen.
</psalm>

<reading label="Psalmodia"></reading>

<p class="noindent">
    <span class="rubric">Ant. 1:</span> Paolo si rifugiò sui monti e trovò la dimora preparatagli da Dio.
</p>
<p class="ref">
    Salmo 20, 2-8.14
</p>
<psalm>
    Signore, il re gioisce della tua potenza, *
    - quanto esulta per la tua salvezza!
    Hai soddisfatto il desiderio del suo cuore, *
    - non hai respinto il voto delle sue labbra.

    Gli vieni incontro con larghe benedizioni; *
    - gli poni sul capo una corona di oro fino.
    Vita ti ha chiesto, a lui l'hai concessa, *
    - lunghi giorni in eterno, senza fine.

    Grande è la sua gloria per la tua salvezza, *
    - lo avvolgi di maestà e di onore;
    lo fai oggetto di benedizione per sempre, *
    - lo inondi di gioia dinanzi al tuo volto.

    Perché il re confida nel Signore: *
    - per la fedeltà dell'Altissimo non sarà mai scosso.
    Alzati, Signore, in tutta la tua forza; *
    - canteremo inni alla tua potenza.
</psalm>

<p class="noindent">
    <span class="rubric">Ant.</span>  Paolo si rifugiò sui monti e trovò la dimora preparatagli da Dio.
</p>

<p class="noindent">
    <span class="rubric">Ant. 2:</span> Paolo passò in preghiera e solitudine tutta la vita.
</p>
<reading ref="Salmo 91 I (1-9)"></reading>
<psalm>
    È bello dar lode al Signore *
    - e cantare al tuo nome, o Altissimo,

    annunziare al mattino il tuo amore, *
    - la tua fedeltà lungo la notte,
    sull'arpa a dieci corde e sulla lira, *
    - con canti sulla cetra.

    Poiché mi rallegri, Signore, con le tue meraviglie, *
    - esulto per l'opera delle tue mani.

    Come sono grandi le tue opere, Signore, *
    - quanto profondi i tuoi pensieri!
    L'uomo insensato non intende *
    - e lo stolto non capisce:

    se i peccatori germogliano come l'erba *
    - e fioriscono tutti i malfattori,
    li attende una rovina eterna: *
    - ma tu sei l'eccelso per sempre, o Signore.
</psalm>

<p class="noindent">
    <span class="rubric">Ant.</span> Paolo passò in preghiera e solitudine tutta la vita.
</p>

<p class="noindent">
    <span class="rubric">Ant. 3:</span> Una Palma forniva a Paolo cibo e veste, e una fonte cristallina, bevanda.
</p>

<reading ref="Salmo 91 II (10-16)"></reading>

<psalm>
    Ecco, i tuoi nemici, o Signore, †
    - ecco, i tuoi nemici periranno, *
    - saranno dispersi tutti i malfattori.

    Tu mi doni la forza di un bufalo, *
    - mi cospargi di olio splendente.

    I miei occhi disprezzeranno i miei nemici, †
    - e contro gli iniqui che mi assalgono *
    - i miei orecchi udranno cose infauste.

    Il giusto fiorirà come palma, *
    - crescerà come cedro del Libano;
    piantati nella casa del Signore, *
    - fioriranno negli atri del nostro Dio.

    Nella vecchiaia daranno ancora frutti, *
    - saranno vegeti e rigogliosi,
    per annunziare quanto è retto il Signore: *
    - mia roccia, in lui non c'è ingiustizia.
</psalm>

<p class="noindent">
    <span class="rubric">Ant.</span> Una Palma forniva a Paolo cibo e veste, e una fonte cristallina, bevanda.
</p>

<p class="noindent">
    <sp>R/</sp> Il Signore lo ha amato e lo coronato,
    <br />
    <sp>V/</sp> Lo ha rivestito di gloria.
</p>


<reading label="Prima Lettura" ref="Sap 9, 13-18; 10, 9-13">Dal Libro della Sapienza
</reading>

<p>
    Quale uomo può conoscere il volere di Dio?
    Chi può immaginare che cosa vuole il Signore?
    I ragionamenti dei mortali sono timidi
    e incerte le nostre riflessioni,
    perché un corpo corruttibile appesantisce l'anima
    e la tenda d'argilla grava la mente dai molti pensieri.
    A stento ci raffiguriamo le cose terrestri,
    scopriamo con fatica quelle a portata di mano;
    ma chi può rintracciare le cose del cielo?
    Chi ha conosciuto il tuo pensiero,
    se tu non gli hai concesso la sapienza
    e non gli hai inviato il tuo santo spirito dall'alto?
    Così furono raddrizzati i sentieri di chi è sulla terra;
    gli uomini furono ammaestrati in ciò che ti è gradito;
    essi furono salvati per mezzo della sapienza».
</p>
<p>
    Ma la sapienza liberò i suoi devoti dalle sofferenze:
    essa condusse per diritti sentieri
    il giusto in fuga dall'ira del fratello,
    gli mostrò il regno di Dio
    e gli diede la conoscenza delle cose sante;
    gli diede successo nelle sue fatiche
    e moltiplicò i frutti del suo lavoro.
    Lo assistette contro l'avarizia dei suoi avversari
    e lo fece ricco;
    lo custodì dai nemici,
    lo protesse da chi lo insidiava,
    gli assegnò la vittoria in una lotta dura,
    perché sapesse che la pietà è più potente di tutto.
    Essa non abbandonò il giusto venduto,
    ma lo preservò dal peccato.

</p>

<reading label="Responsory"></reading>

<p class="noindent">
    <sp>R/</sp> Questi è colui che ha operato grandi prodigi davanti a Dio, e ha lodato il Signore con tutto il cuore; <span class="rubric">*</span> interceda per i peccati di tutti gli uomini.
    <br />
    <sp>V/</sp> Ecco un uomo senza macchia, vero cultore di Dio, che si è astenuto dalla opere del male e si è mantenuto nell’innocenza.
    <br>
    <sp>R/</sp> interceda per i peccati di tutti gli uomini.
</p>

<reading label="Seconda Lettura" longref="(cap 2, 4°. 9-16.18)">
    Dalla <em>Vita di San Paolo Primo Eremita</em> di San Girolamo, sacerdote
</reading>

<p>
    Al tempo della persecuzione di Decio e Valeriane, una crudele tempesta si abbatté su molte chiese dell’Egitto e della Tebaide. Nello stesso periodo, nella Tebaide inferiore Paolo, dopo la morte dei entrambi i genitori, in età di circa sedici anni, assieme alla sorella già maritata, rimase erede di una ricca fortuna. Era eccezionalmente istruito nelle lettere sia greche che egiziane; d’animo mite, fervido amante di Dio.
</p>
<p>
    Quando si scatenò la procella della persecuzione, rimase molto appartato in una villa più remota. Ma a che cosa non spingi gli animi umani, o maledetta brama dell’oro? Il marito della sorella comincio a voler denunciare colui che avrebbe dovuto nascondere. Appena il prudentissimo giovane comprese ciò, si rifugiò nei deserti dei monti, e &mdash; mentre attendeva la fine della persecuzione – mutò questa necessità in scelta volontaria. E procedendo a poco a poco, trovò un monte roccioso, alle cui falde era una grande spelonca, chiusa da un masso. Dopo averlo rimosso, scorse all’interno un grande vestibolo a cielo aperto; e una vecchia palma intrecciava i suoi larghi rami, mostrando une limpidissima fonte. Innamoratosi dunque di quell’abitazione, che in un certo modo gli veniva offerta da Dio, vi passò in preghiere e in solitudine tutta la vita. La palma gli fornì cibo e vesti.
</p>
<p>
    Quando il beato Paolo conduceva sulla terra, già da 113 ani, una vita celeste, al nonagenario Antonio che dimorava in un altro deserto, si insinuò nella sua mente questo pensiero: che nessun altro monaco, all’infuori di lui, si fosse stabilito nel deserto. Ma mentre si riposava quietamente nella notte, gli fu rivelato che più addentro nel deserto c’era un altro molto migliore di lui, e che egli doveva mettersi in cammino per fargli visita. Il venerabile vegliardo iniziò a incamminarsi, senza sapere nemmeno dove. Scorse non lungi una lupa, anelante per l’arsura della sete; la seguì con gli occhi, e, dopo che la fiera se ne andò, accostandoli alla spelonca, cominciò a guardavi dentro. Paolo spalancò l’uscio.
</p>
<p>
    Dopo il santo bacio, Paolo, sedutosi con Antonio, così parlò «Ecco, negletta canizie ricopre le membra putride per la vecchiaia di colui che hai cercato con tanta fatica. Ecco, vedi un uomo che ben presto sarà polvere. Narrami, ti prego, come se la passi il genere umano; se nelle antiche città sorgano nuove case; con quale governo si regga il mondo; se resti qualcuno che si lascia irretire dall’insidia dei demoni». Nel mentre di questi discorsi videro un corvo che deponeva un pane intero: «Ecco &mdash; disse Paolo &mdash; il Signore ci ha mandato il cibo. Sono già settant’anni che ricevo sempre mezzo pane; ma, al tuo arrivo, Cristo per i suoi soldati ha raddoppiato la razione». E quando ormai fu restitutio il giorno alla terra, il beato Paolo cosi disse ad Antonio: «Da tempo, fratello, sapevo che tu abitavi in queste regioni. Da tempo Dio mi aveva promesso un confratello: Poiché ormai e giunto il tempo del sonno e come ho sempre desiderato, di essere dissolto e di essere con Cristo; terminata la corsa, mi attende la corona di giustizia. Tu sei mandato dal Signore per coprire di terra il mio corpo, anzi per restituire la terra alla terra. Perciò, parti, ti prego, se non è faticoso, e porta, per avvolgere il mio corpo, il mantello che ti ha dato il vescovo Atanasio». Antonio non osò replicare altro, ma se ne tornò al monastero. Finalmente giunse alla sua dimora trasse dalla cella il mantello. Partito di là, ritornò per la via dalla quale era venuto.
</p>
<p>
    Quando già brillava il secondo giorno, vide tra le schiere degli angeli, tra i cori dei profeti, e degli apostoli, Paolo salire verso l’alto, fulgente di niveo candore. Entrato nella spelonca, vide il corpo esanime con le ginocchia piegate, il capo eretto e le mani levate in alto. Dapprima, credendo che fosse ancora vivo, si mise anch’egli a pregare, ma poi comprese che anche il cadavere del santo pregava Dio, per il quale tutto vive, con l’ossequio del gesto.
</p>
<p>
    Quindi, avvolto e portato fuori il corpo, dopo aver cantato anche i salmi secondo la tradizione cristiana, Antonio si rammaricava di non aver un sarchiello con cui scavare la terra. Ed ecco arrivare di corsa due leoni che cominciarono a raschiare il terreno con le zampe. Quando si furono allontanati, Antonio compose un tumulo secondo il costume. E, spuntato che fu un altro giorno, prese per sé la tunica di lui, che si era intrecciata con le foglie di palma alla maniera in cui si fanno le ceste; e nei giorni solenni di pasqua o di pentecoste indossava sempre la tunica di Paolo. Ti scongiuro, chiunque tu sia che leggi queste cose, di ricordare Girolamo peccatore, il quale, se gli fosse dal Signore la scelta, molto più sceglierebbe la tunica di Paolo con i suoi meriti, che le porpore dei re con i loro regni.
</p>

<reading label="Responsorio" ref="Mt 19:29 Le 16:10"></reading>

<p class="noindent">
    <sp>R/</sp> Chiunque avrà lasciato case, o fratelli, o sorelle, o padre, o madre, o figli, o campi per il Mio nome <span class="rubric">*</span> riceverà cento volte tanto e avrà in eredità la vita eterna.
    <br />
    <sp>V/</sp> Chi è fedele nel poco, è fedele anche nel molto:
    <br />
    <sp>R/</sp> Riceverà cento volte tanto e avrà in eredità la vita eterna.
</p>

<reading label="Inno">Te Deum</reading>

<psalm>
    Noi ti lodiamo, Dio, *
    - ti proclamiamo Signore.
    O eterno Padre, *
    - tutta la terra ti adora.

    A te cantano gli angeli *
    - e tutte le potenze dei cieli:
    Santo, Santo, Santo *
    - il Signore Dio dell'universo.

    I cieli e la terra *
    - sono pieni della tua gloria.
    Ti acclama il coro degli apostoli *
    - e la candida schiera dei martiri;

    le voci dei profeti si uniscono nella tua lode; *
    - la santa Chiesa proclama la tua gloria,
    adora il tuo unico Figlio, *
    - lo Spirito Santo Paraclito.

    O Cristo, re della gloria, *
    - eterno Figlio del Padre,
    tu nascesti dalla Vergine Madre *
    - per la salvezza dell'uomo.

    Vincitore della morte, *
    - hai aperto ai credenti il regno dei cieli.
    Tu siedi alla destra di Dio, nella gloria del Padre. *
    - Verrai a giudicare il mondo alla fine dei tempi.

    Soccorri i tuoi figli, Signore, *
    - che hai redento col tuo sangue prezioso.
    Accoglici nella tua gloria *
    - nell'assemblea dei santi.

    Salva il tuo popolo, Signore, *
    - guida e proteggi i tuoi figli.
    Ogni giorno ti benediciamo, *
    - lodiamo il tuo nome per sempre.

    Degnati oggi, Signore, *
    - di custodirci senza peccato.
    Sia sempre con noi la tua misericordia: *
    - in te abbiamo sperato.

    Pietà di noi, Signore, *
    - pietà di noi.
    Tu sei la nostra speranza, *
    - non saremo confusi in eterno.
</psalm>

<reading label="Orazione"></reading>

<p>
    Dio, che hai dato al nostro Padre San Paolo di raggiungere la santità nel deserto, concedi, per Sua intercessione, che, sviluppando in noi lo spirito di preghiera e di servizio, raggiungiamo la pienezza del tuo amore. Per Cristo nostro Signore.
</p>

<ebook>
    <p>
        <a href="paul-invitatory.html">Invitatorio</a> &#x2022; <a href="paul-morning.html">Lodi Mattutine</a> &#x2022; <a href="paul-little-hour.html">Ora Media</a>
    </p>
</ebook>

</body>