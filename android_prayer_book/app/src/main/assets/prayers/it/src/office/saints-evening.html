<html>
<head>
    <title>7 novembre
        Tutti i Santi dell’Ordine
        Memoria</title></head>
<body lang="it">

<ebook>
    <p>
        <a href="saints-morning.html">Lodi mattutine</a> &#x2022; <a href="saints-little-hour.html">Ora Media</a>
    </p>
</ebook>

<h2>Vespri</h2>

<reading label="Inno"></reading>

<psalm>
    La Vergine Patrona chiede per i servi
    al tribunale della tua grazia
    di riconciliare, o Cristo,
    la misericordia del Padre.

    Voi, o martiri purpurei,
    Voi, candidati al premio
    della testimonianza,
    chiamate noi esuli in patria.

    Il casto coro delle Vergini,
    elevò in gloria
    anche voi eremiti,
    portateci nelle sedi del cielo.

    Allontanate i nemici
    dalla morte dei credenti,
    affinché tutti insieme
    il Pastore ci guidi all’unico ovile.

    Sia gloria a Dio Padre,
    e all’Unigenito del Padre,
    insieme allo Spirito Paraclito,
    nei secoli dei secoli. Amen
</psalm>

<reading label="Salmodia"></reading>

<p class="noindent">
    <span class="rubric">Ant. 1:</span> Mi apparve una moltitudine immensa,
    che nessuno poteva contare,
    di ogni nazione, in piedi davanti al trono.
</p>
<p class="ref">Sal 109 (110), 1-5. 7</p>
<psalm>
    Oracolo del Signore al mio signore: *
    - «Siedi alla mia destra
    finché io ponga i tuoi nemici *
    - a sgabello dei tuoi piedi».

    Lo scettro del tuo potere stende il Signore da Sion: *
    - «Domina in mezzo ai tuoi nemici!

    A te il principato nel giorno della tua potenza *
    - tra santi splendori;
    dal seno dell’aurora, *
    - come rugiada, io ti ho generato».

    Il Signore ha giurato e non si pente: *
    - «Tu sei sacerdote per sempre
    - al modo di Melchìsedek».

    Il Signore è alla tua destra! *
    - Egli abbatterà i re nel giorno della sua ira.
    lungo il cammino si disseta al torrente, *
    - perciò solleva alta la testa.
</psalm>

<p class="noindent">
    <span class="rubric">Ant.</span> Mi apparve una moltitudine immensa,
    che nessuno poteva contare,
    di ogni nazione, in piedi davanti al trono.
</p>

<p class="noindent">
    <span class="rubric">Ant. 2:</span> I Santi recano scritto sulla loro fronte
    il nome dell’Agnello e il nome del Padre.
</p>
<p class="ref">Sal 115 (116 B)</p>
<psalm>
    Ho creduto anche quando dicevo: *
    - «Sono troppo infelice».
    Ho detto con sgomento: *
    - «Ogni uomo è bugiardo».

    Che cosa renderò al Signore *
    - per tutti i benefici che mi ha fatto?
    Alzerò il calice della salvezza *
    - e invocherò il nome del Signore.

    Adempirò i miei voti al Signore, *
    - davanti a tutto il suo popolo.
    Agli occhi del Signore *
    - è preziosa la morte dei suoi fedeli.

    Ti prego, Signore, perché sono tuo servo; †
    - io sono tuo servo, figlio della tua schiava: *
    - tu hai spezzato le mie catene.

    A te offrirò un sacrificio di ringraziamento *
    - e invocherò il nome del Signore.

    Adempirò i miei voti al Signore *
    - davanti a tutto il suo popolo,
    negli atri della casa del Signore, *
    - in mezzo a te, Gerusalemme.
</psalm>

<p class="noindent">
    <span class="rubric">Ant.</span> I Santi recano scritto sulla loro fronte
    il nome dell’Agnello e il nome del Padre.
</p>

<p class="noindent">
    <span class="rubric">Ant. 3:</span> Con Cristo godono gli eletti:
    avvolti in vesti candide
    seguono l’Agnello dovunque va.
</p>
<p class="ref">Cantico Ap 4, 11; 5, 9. 10. 12</p>

<psalm>
    «Tu sei degno, o Signore e Dio nostro,
    - di ricevere la gloria, *
    - l’onore e la potenza,

    perché tu hai creato tutte le cose, *
    - per la tua volontà esistevano e furono create».

    Tu sei degno di prendere il libro *
    - e di aprirne i sigilli,

    perché sei stato immolato †
    - e hai riscattato per Dio, con il tuo sangue, *
    - uomini di ogni tribù, lingua, popolo e nazione,
    e hai fatto di loro, per il nostro Dio,
    - un regno e sacerdoti, *
    - e regneranno sopra la terra».

    L’Agnello, che è stato immolato, è degno di ricevere potenza †
    - e ricchezza, sapienza e forza, *
    - onore, gloria e benedizione».
</psalm>

<p class="noindent">
    <span class="rubric">Ant.</span> Con Cristo godono gli eletti:
    avvolti in vesti candide
    seguono l’Agnello dovunque va.
</p>

<reading label="Lettura breve" ref="Ap 3, 4-5"></reading>

<p>
    Vi sono alcuni che non hanno macchiato le loro vesti; essi mi scorteranno in vesti bianche, perché ne sono degni. Il vincitore sarà dunque vestito di bianche vesti, non cancellerà il suo nome dal libro della vita, ma lo riconoscerà davanti al Padre mio e davanti ai suoi angeli.
</p>

<reading label="Responsorio breve"></reading>

<p class="noindent">
    <sp>R/</sp> Ci hai redento, Cristo Signore, * con il tuo sangue. Ci hai redento, Cristo Signore, con il tuo sangue:
    <br />
    <sp>V/</sp> da ogni tribù, lingua, popolo e nazione: con il tuo sangue. Gloria al Padre e al Figlio e allo Spirito Santo.
    <br />
    <sp>R/</sp> Ci hai redenti, Cristo Signore, * con il tuo sangue.
</p>


<p class="noindent">
    <span class="rubric">Ant. Al. Magn:</span> Venite, benedetti del Padre mio,
    ricevete in eredità il regno
    preparato per voi dalla fondazione del mondo.
</p>

<psalm>
    L'anima mia magnifica il Signore *
    - e il mio spirito esulta in Dio, mio salvatore,

    perché ha guardato l'umiltà della sua serva. *
    - D'ora in poi tutte le generazioni
    - mi chiameranno beata.

    Grandi cose ha fatto in me l'Onnipotente *
    - e Santo è il suo nome:

    di generazione in generazione la sua misericordia *
    - si stende su quelli che lo temono.

    Ha spiegato la potenza del suo braccio, *
    - ha disperso i superbi nei pensieri del loro cuore;

    ha rovesciato i potenti dai troni, *
    - ha innalzato gli umili;

    ha ricolmato di beni gli affamati, *
    - ha rimandato i ricchi a mani vuote.

    Ha soccorso Israele, suo servo, *
    - ricordandosi della sua misericordia,

    come aveva promesso ai nostri padri, *
    - ad Abramo e alla sua discendenza, per sempre.
</psalm>

<p class="noindent">
    <span class="rubric">Ant.</span> Venite, benedetti del Padre mio,
    ricevete in eredità il regno
    preparato per voi dalla fondazione del mondo.
</p>

<reading label="Intercessioni"></reading>

<litany>
    A Dio, corona e gloria di tutti i Santi, innalziamo con gioia la nostra preghiera:<br />  <sp>R/</sp> <em>Per l’intercessione dei tuoi Santi, salvaci, o Signore.</em>
    Tu, che a monaci ed eremiti hai dato lo spirito di fortezza per testimoniare la fede fino all’eroicità delle virtù ascetiche,
    <span class="rubric">&mdash;</span>  rendi tutti i cristiani fedeli testimoni del tuo Figlio.&nbsp;<sp>R/</sp>
    Tu, che alle vergini hai dato il sublime dono di imitare Cristo e la sua Madre benedetta,
    <span class="rubric">&mdash;</span>  fa’ che amiamo la verginità consacrata come un particolare segno dei beni celesti.&nbsp;<sp>R/</sp>
    Tu, che in tutti i Santi manifesti il tuo volto e la tua presenza,
    <span class="rubric">&mdash;</span>  fa’ che i tuoi fedeli, venerandoli, si sentano sempre più vicini a Te.&nbsp;<sp>R/</sp>
    Dio di bontà e di misericordia, accogli i nostri fratelli defunti nell’eterna comunione dei Santi in cielo,
    <span class="rubric">&mdash;</span>  e concedi a noi di unirci a Te un giorno nella gloria.&nbsp;<sp>R/</sp>
</litany>

<p class="noindent">
    Padre nostro&hellip;
</p>

<reading label="Orazione"></reading>

<litany>
    O Dio onnipotente ed eterno,
    che sempre illumini la tua Chiesa con vari splendori di santi, proteggi e conserva,
    concedilo propizio per le preghiere di san Paolo Primo Eremita e di tutti i suoi figli santi
    dei quali tutti i meriti veneriamo attribuendo una sola memoria,
    che qui siamo purificati da ogni colpa
    e nel futuro godiamo della gloria eterna.
    Per il Signore nostro Gesù Cristo, tuo Figlio, che è Dio,
    e vive e regna con te, nell’unità dello Spirito Santo,
    per tutti i secoli dei secoli.
</litany>

<ebook>
    <p>
        <a href="saints-morning.html">Lodi mattutine</a> &#x2022; <a href="saints-little-hour.html">Ora Media</a>
    </p>
</ebook>

</body>
