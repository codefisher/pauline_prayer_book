<html>
<head>
    <title>20 gennaio
        Beato Eusebio Di Esztergom, Sacerdote
        Fondatore Dell’ordine
        Festa</title></head>
<body>

<ebook>
    <p>
        <a href="eusebius-invitatory.html">Invitatorio</a> &#x2022; <a href="eusebius-readings.html">Ufficio delle Letture</a> &#x2022;
        <a href="eusebius-little-hour.html">Ora Media</a> &#x2022; <a href="eusebius-evening.html">Secondi Vesperi</a>
    </p>
</ebook>

<h2>Lodi Mattutine</h2>

<reading label="Inno"></reading>

<psalm numbers="red">
    O Eusebio, nostro gaudio,
    a te sale il canto.
    Te invochiamo con voce forte
    e fervore di cuore.

    Raccogli i nostri fuochi,
    unisci le nostre preghiere
    aiutaci a liberare
    la patria resa orfana.

    Quando grande tristezza affliggesse
    il nostro popolo,
    dunque ci aiutino
    le molte preghiere del tuo cuore.

    Ormai risplendeva l’aurora,
    la nostra mestizia si allontanò,
    Dio benignamente ascoltò
    la tua anima per il fervore.

    Anche terrene ricchezze
    a te non chiediamo:
    guarda con bontà
    alla caduta della gioventù.

    Raccogli i nostri fuochi,
    unisci le nostre preghiere
    aiutaci a liberare
    la patria resa orfana. Amen.
</psalm>

<p class="instruction">
    Oppure
</p>

<psalm numbers="red">
    O Eusebi, gaudium nostrum,
    ad te vox ascendit.
    Voce magna te precamur,
    animi fervore:

    Nostras flammas collige,
    reces nostras unita
    iuva nobis liberare
    orbatam patriam.

    Maeror gravis tribuisse
    tunc nostrum populum,
    cordis tui preces multae
    en iuvabant nobis.

    Nitebat iam aurora,
    noster abiit maeror,
    Deus pie tuam audivit
    fervorem animam.

    Divitias et terrenas
    non poscimus a te:
    Iuventutis in ruinam
    respice benigne.

    Nostras flammas collige,
    preces nostras unita,
    iuva nobis liberare
    orbatam patriam. Amen.
</psalm>

<reading label="Psalmodia"></reading>

<p class="noindent">
    <span class="rubric">Ant. 1:</span> Mi volgerò a lui e lo attirerò a me. E sarete il mio popolo e io sarò il vostro Dio.
</p>
<p class="ref">Salmo 62, 2-9</p>
<psalm>
    O Dio, tu sei il mio Dio, all'aurora ti cerco, *
    - di te ha sete l'anima mia,
    a te anela la mia carne, *
    - come terra deserta, arida, senz'acqua.

    Così nel santuario ti ho cercato, *
    - per contemplare la tua potenza e la tua gloria.
    Poiché la tua grazia vale più della vita, *
    - le mie labbra diranno la tua lode.

    Così ti benedirò finché io viva, *
    - nel tuo nome alzerò le mie mani.
    Mi sazierò come a lauto convito, *
    - e con voci di gioia ti loderà la mia bocca.

    Nel mio giaciglio di te mi ricordo *
    - penso a te nelle veglie notturne,
    tu sei stato il mio aiuto, *
    - esulto di gioia all'ombra delle tue ali.

    A te si stringe *
    - l'anima mia.
    La forza della tua destra *
    - mi sostiene.
</psalm>

<p class="noindent">
    <span class="rubric">Ant.</span> Mi volgerò a lui e lo attirerò a me. E sarete il mio popolo e io sarò il vostro Dio.
</p>

<p class="noindent">
    <span class="rubric">Ant. 2:</span> Gli occhi del Signore sui giusti, le sue orecchie al loro grido.
</p>
<p class="ref">Cantico Dn 3: 57-88.56</p>
<psalm>
    Benedite, opere tutte del Signore, il Signore, *
    - lodatelo ed esaltatelo nei secoli.
    Benedite, angeli del Signore, il Signore, *
    - benedite, cieli, il Signore.

    Benedite, acque tutte, che siete sopra i cieli, il Signore, *
    - benedite, potenze tutte del Signore, il Signore.
    Benedite, sole e luna, il Signore, *
    - benedite, stelle del cielo, il Signore.

    Benedite, piogge e rugiade, il Signore, *
    - benedite, o venti tutti, il Signore.
    Benedite, fuoco e calore, il Signore, *
    - benedite, freddo e caldo, il Signore.

    Benedite, rugiada e brina, il Signore, *
    - benedite, gelo e freddo, il Signore.
    Benedite, ghiacci e nevi, il Signore, *
    - benedite, notti e giorni, il Signore,

    Benedite, luce e tenebre, il Signore, *
    - benedite, folgori e nubi, il Signore.
    Benedica la terra il Signore, *
    - lo lodi e lo esalti nei secoli.

    Benedite, monti e colline, il Signore, *
    - benedite, creature tutte che germinate sulla terra, il Signore.
    Benedite, sorgenti, il Signore, *
    - benedite, mari e fiumi, il Signore,

    Benedite, mostri marini e quanto si muove nell'acqua, il Signore, *
    - benedite, uccelli tutti dell'aria, il Signore.
    Benedite, animali tutti, selvaggi e domestici, il Signore, *
    - benedite, figli dell'uomo, il Signore.

    Benedica Israele il Signore, *
    - lo lodi e lo esalti nei secoli.
    Benedite, sacerdoti del Signore, il Signore, *
    - benedite, o servi del Signore, il Signore.

    Benedite, spiriti e anime dei giusti, il Signore, *
    - benedite, pii e umili di cuore, il Signore.
    Benedite, Anania, Azaria e Misaele, il Signore, *
    - lodatelo ed esaltatelo nei secoli.

    Benediciamo il Padre e il Figlio con lo Spirito Santo, *
    - lodiamolo ed esaltiamolo nei secoli.
    Benedetto sei tu Signore, nel firmamento del cielo, *
    - degno di lode e di gloria nei secoli.
</psalm>

<p class="noindent">
    <span class="rubric">Ant.</span> Gli occhi del Signore sui giusti, le sue orecchie al loro grido.
</p>

<p class="noindent">
    <span class="rubric">Ant. 3:</span> Ecco, io prego il Signore Dio vostro secondo le parole che mi avete detto.
</p>
<p class="ref">Salmo 149</p>

<psalm>
    Cantate al Signore un canto nuovo; *
    - la sua lode nell'assemblea dei fedeli.
    Gioisca Israele nel suo Creatore, *
    - esultino nel loro Re i figli di Sion.

    Lodino il suo nome con danze, *
    - con timpani e cetre gli cantino inni.
    Il Signore ama il suo popolo, *
    - incorona gli umili di vittoria.

    Esultino i fedeli nella gloria, *
    - sorgano lieti dai loro giacigli.
    Le lodi di Dio sulla loro bocca *
    - e la spada a due tagli nelle loro mani,

    per compiere la vendetta tra i popoli *
    - e punire le genti;
    per stringere in catene i loro capi, *
    - i loro nobili in ceppi di ferro;

    per eseguire su di essi *
    - il giudizio già scritto:
    questa è la gloria *
    - per tutti i suoi fedeli.
</psalm>

<p class="noindent">
    <span class="rubric">Ant.</span> Ecco, io prego il Signore Dio vostro secondo le parole che mi avete detto.
</p>

<reading label="Lettura breve" ref="Cfr. 1 Re 8, 51-53a"></reading>

<p>
    Si tratta del tuo popolo e della tua eredità. Siano aperti i tuoi occhi alla preghiera del tuo servo e del tuo popolo Israele e ascoltali in tutto quello che ti chiedono, perché te li sei separati da tutti i popoli della terra come tua proprietà.
</p>

<reading label="Responsorium breve" ref="Gv 17, 9. 19"></reading>

<p class="noindent">
    <sp>V/</sp> Io prego per loro. * Per loro io consacro me stesso. <sp>R/</sp> Io prego per loro.
    <br />
    <sp>V/</sp> Perché siano uno e siano anch’essi consacrati nella verità. R. Per loro io consacro me stesso. <sp>V/</sp> Gloria al Padre.  <sp>R/</sp> Io prego per loro.
</p>

<!-- 1 Kings 8:59 -->

<p class="noindent">
    <span class="rubric">Ant. al Ben:</span>  Siano queste mie parole con le quali imploro al cospetto di Dio, presso il Signore nostro giorno e notte, affinché ascolti il suo servo e il suo popolo Israele per tutti i giorni.
</p>

<psalm>
    Benedetto il Signore Dio d'Israele, *
    - perché ha visitato e redento il suo popolo,

    e ha suscitato per noi una salvezza potente *
    - nella casa di Davide, suo servo,

    come aveva promesso *
    - per bocca dei suoi santi profeti d'un tempo:

    salvezza dai nostri nemici, *
    - e dalle mani di quanti ci odiano.

    Così egli ha concesso misericordia ai nostri padri *
    - e si è ricordato della sua santa alleanza,

    del giuramento fatto ad Abramo, nostro padre, *
    - di concederci, liberati dalle mani dei nemici,

    di servirlo senza timore, in santità e giustizia *
    - al suo cospetto, per tutti i nostri giorni.

    E tu, bambino, sarai chiamato profeta dell'Altissimo *
    - perché andrai innanzi al Signore
    - a preparargli le strade,

    per dare al suo popolo la conoscenza della salvezza *
    - nella remissione dei suoi peccati,

    grazie alla bontà misericordiosa del nostro Dio, *
    - per cui verrà a visitarci dall'alto un sole che sorge

    per rischiarare quelli che stanno nelle tenebre *
    - e nell'ombra della morte

    e dirigere i nostri passi *
    - sulla via della pace.
</psalm>

<p class="noindent">
    <span class="rubric">Ant.</span> Siano queste mie parole con le quali imploro al cospetto di Dio, presso il Signore nostro giorno e notte, affinché ascolti il suo servo e il suo popolo Israele per tutti i giorni.
</p>

<reading label="Invocazioni"></reading>

<litany>
    Preghiamo il Signore Dio nostro, che è buono e misericordioso, e con un cuore solo e un’anima sola diciamo: <br />  <sp>R/</sp> <em>Siano i tuoi occhi aperti all’invocazione dei tuoi servi.</em>
    Signore, che sei sceso a Mose nella nube e nel fuoco e gli hai parlato faccia a faccia come un uomo è solito parlare ad un amico,
    <span class="rubric">&mdash;</span>  per intercessione del Beato Eusebio nostro padre, allontana i nostri peccati e liberaci dal male.&nbsp;<sp>R/</sp>
    Dio, che con lo Spirito che era in Mosè, desti a lui anche dei compagni,
    <span class="rubric">&mdash;</span> riempi anche noi con lo spirito del Beato Eusebio nostro padre, che nella solitudine ti invocava anche per la salvezza dei fratelli.&nbsp;<sp>R/</sp>
    Signore, che vuoi che noi non cerchiamo le cose terrene ma che abbiamo sete di quelle del cielo,
    <span class="rubric">&mdash;</span> aiutaci ad imitare il Beato Eusebio nostro padre, affinché moriamo al peccato e al mondo e la nostra vita sia nascosta con Cristo in te.&nbsp;<sp>R/</sp>
    Signore, che sei misericordioso e pietoso, paziente e ricco di grazia,
    <span class="rubric">&mdash;</span> accogli le nostre preghiere e opere di penitenza che ti offriamo sull’esempio del Beato Eusebio nostro padre.&nbsp;<sp>R/</sp>
    Signore, che ci hai insegnato che bisogna pregare incessantemente, contemplare le cose divine e conoscere l’amore che quindi hai per noi,
    <span class="rubric">&mdash;</span>  concedi che ti vediamo in cielo faccia a faccia in comunione con San Paolo Primo Eremita e il Beato Eusebio, padri nostri e di tutti i Santi monaci Paolini.&nbsp;<sp>R/</sp>
</litany>

<p class="noindent">
    Padre nostro&hellip;
</p>

<reading label="Orazione"></reading>

<litany>
    O Dio, che hai chiamato il Beato Eusebio nel deserto dei monti Pilis per la carità verso di te,
    affinché lì offrisse la vita a favore del popolo
    e riunisse gli eremiti dispersi,
    concedi, ti preghiamo, che per la sua vita e la sua intercessione il nostro Ordine sia unito nella fede e nella carità.
    Per il Signore nostro Gesù Cristo, tuo Figlio, che è Dio,
    e vive e regna con te, nell’unità dello Spirito Santo,
    per tutti i secoli dei secoli.
</litany>

<ebook>
    <p>
        <a href="eusebius-invitatory.html">Invitatorio</a> &#x2022; <a href="eusebius-readings.html">Ufficio delle Letture</a> &#x2022;
        <a href="eusebius-little-hour.html">Ora Media</a> &#x2022; <a href="eusebius-evening.html">Secondi Vesperi</a>
    </p>
</ebook>

</body>