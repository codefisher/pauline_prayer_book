<html>
<head>
    <title>3 novembre
        Commemorazione Di Tutti I Defunti Dell’ordine</title>
</head>
<body lang="it">

<ebook>
    <p>
        <a href="departed-invitatory.html">Invitatorio</a> &#x2022; <a href="departed-morning.html">Lodi Mattutine</a>
    </p>
</ebook>

<h2>Ufficio delle Letture</h2>

<reading label="Inno"></reading>

<psalm numbers="red">
    O Cristo, che piangesti
    per la morte di Lazzaro,
    e vivo lo rendesti
    a Marta ed a Maria,

    Tu implorasti il perdono
    per i tuoi uccisori,
    e al ladrone pentito
    promettesti il tuo regno.

    Tu che in croce affidasti
    a Giovanni la Madre,
    fa’ che ella ci assista
    nell’ora della morte.

    Concedi, o buon Pastore,
    ai fratelli defunti
    di vedere il tuo volto
    nella gloria dei cieli.

    A te sia gloria, o Cristo,
    speranza delle genti,
    al Padre e al Santo Spirito
    nei secoli dei secoli. Amen.
</psalm>

<p class="instruction">
    Oppure:
</p>

<psalm numbers="red">
    Qui vivis ante sæcula
    vitæque fons es únicus,
    nos, Deus, morti obnóxios
    culpæque reos áspice.
     
    Peccánti, Pater, hómini
    pœnam sanxísti intéritum,
    ut, pulvis datus púlveri,
    se súbderet piáculum.
     
    Vitále sed spiráculum
    quod indidísti próvidus,
    æternitátis pérmanet
    germen immarcescíbile.
     
    Hæc spes, hoc est solácium:
    revirescémus, Dómine,
    primúsque resurgéntium
    ad te nos Christus rápiet.
     
    Hoc vitæ regno pérfrui
    da fratres in te mórtuos,
    quos Christi fides ímbuit,
    quos almus unxit Spíritus.
     
    Hoc regnum nobis própera
    e terris cum cessérimus,
    ut concinámus ómnium
    te finem, te princípium. Amen.
</psalm>

<reading label="Salmodia"></reading>

<p class="noindent">
    <span class="rubric">Ant. 1:</span> Mi hai formato dalla terra,
    mi hai rivestito di carne:
    Dio, mio redentore,
    fammi risorgere nell'ultimo giorno.
</p>
<reading ref="Palmo 39:2-14, 17-18" longref="I"></reading>

<psalm>
    Ho sperato: ho sperato nel Signore †
    - ed egli su di me si è chinato, *
    - ha dato ascolto al mio grido. 

    Mi ha tratto dalla fossa della morte, *
    - dal fango della palude; 
    i miei piedi ha stabilito sulla roccia, *
    - ha reso sicuri i miei passi. 

    Mi ha messo sulla bocca un canto nuovo, *
    - lode al nostro Dio. 

    Molti vedranno e avranno timore *
    - e confideranno nel Signore. 

    Beato l'uomo che spera nel Signore †
    - e non si mette dalla parte dei superbi, *
    - né si volge a chi segue la menzogna. 

    Quanti prodigi tu hai fatto, Signore Dio mio, †
    - quali disegni in nostro favore! *
    - Nessuno a te si può paragonare. 

    Se li voglio annunziare e proclamare *
    - sono troppi per essere contati. 

    Sacrificio e offerta non gradisci, *
    - gli orecchi mi hai aperto. 
    Non hai chiesto olocausto e vittima per la colpa. *
    - Allora ho detto: «Ecco, io vengo. 

    Sul rotolo del libro, di me è scritto *
    - di compiere il tuo volere. 
    Mio Dio, questo io desidero, *
    - la tua legge è nel profondo del mio cuore».
</psalm>

<p class="noindent">
    <span class="rubric">Ant.</span> Mi hai formato dalla terra,
    mi hai rivestito di carne:
    Dio, mio redentore,
    fammi risorgere nell'ultimo giorno.
</p>

<p class="noindent">
    <span class="rubric">Ant. 2:</span> Dio, vieni a liberarmi;
    Signore, vieni presto in mio aiuto.
</p>
<reading longref="II"></reading>
<psalm>
    Ho annunziato la tua giustizia 
    - nella grande assemblea; *
    - vedi, non tengo chiuse le labbra, Signore, tu lo sai. 

    Non ho nascosto la tua giustizia in fondo al cuore, *
    - la tua fedeltà e la tua salvezza ho proclamato. 
    Non ho nascosto la tua grazia *
    - e la tua fedeltà alla grande assemblea. 

    Non rifiutarmi, Signore, la tua misericordia, *
    - la tua fedeltà e la tua grazia 
    - mi proteggano sempre, 

    poiché mi circondano mali senza numero, †
    - le mie colpe mi opprimono *
    - e non posso più vedere. 

    Sono più dei capelli del mio capo, *
    - il mio cuore viene meno. 

    Dégnati, Signore, di liberarmi; *
    - accorri, Signore, in mio aiuto. 

    Esultino e gioiscano in te quanti ti cercano, †
    - dicano sempre: «Il Signore è grande» *
    - quelli che bramano la tua salvezza. 

    Io sono povero e infelice; *
    - di me ha cura il Signore. 
    Tu, mio aiuto e mia liberazione, *
    - mio Dio, non tardare.
</psalm>

<p class="noindent">
    <span class="rubric">Ant.</span> Dio, vieni a liberarmi;
    Signore, vieni presto in mio aiuto.
</p>

<p class="noindent">
    <span class="rubric">Ant. 3:</span> L'anima mia ha sete del Dio vivente:
    quando vedrò il suo volto?
</p>

<p class="ref">
    Psalm 41
</p>

<psalm>
    Come la cerva anela ai corsi d'acqua, *
    - così l'anima mia anela a te, o Dio. 
    L'anima mia ha sete di Dio, del Dio vivente: *
    - quando verrò e vedrò il volto di Dio? 

    Le lacrime sono mio pane giorno e notte, *
    - mentre mi dicono sempre: «Dov'è il tuo Dio?». 

    Questo io ricordo, e il mio cuore si strugge: †
    - attraverso la folla avanzavo tra i primi *
    - fino alla casa di Dio, 

    in mezzo ai canti di gioia *
    - di una moltitudine in festa. 

    Perché ti rattristi, anima mia, *
    - perché su di me gemi? 
    Spera in Dio: ancora potrò lodarlo, *
    - lui, salvezza del mio volto e mio Dio. 

    In me si abbatte l'anima mia; †
    - perciò di te mi ricordo *
    dal paese del Giordano e dell'Ermon, 
    - dal monte Mizar. 

    Un abisso chiama l'abisso 
    - al fragore delle tue cascate; *
    tutti i tuoi flutti e le tue onde
    - sopra di me sono passati. 

    Di giorno il Signore mi dona la sua grazia, †
    - di notte per lui innalzo il mio canto: *
    - la mia preghiera al Dio vivente. 

    Dirò a Dio, mia difesa: †
    - «Perché mi hai dimenticato? *
    - Perché triste me ne vado, oppresso dal nemico?». 

    Per l'insulto dei miei avversari 
    - sono infrante le mie ossa; *
    essi dicono a me tutto il giorno: 
    - «Dov'è il tuo Dio?».

    Perché ti rattristi, anima mia, *
    - perché su di me gemi? 
    Spera in Dio: ancora potrò lodarlo, *
    - lui, salvezza del mio volto e mio Dio.
</psalm>

<p class="noindent">
    <span class="rubric">Ant.</span> L'anima mia ha sete del Dio vivente:
    quando vedrò il suo volto?
</p>

<p class="noindent">
    <sp>R/</sp> Grande è la tua misericordia, Signore:
    <br />
    <sp>V/</sp> secondo la tua parola fammi vivere.
</p>


<reading label="Prima Lettura" ref="15, 12-34"
         tagline="The resurrection of the dead and the coming of the Lord">Dalla prima lettura ai Corinzi di san Paolo, apostolo
</reading>

<p>
    Fratelli, se si predica che Cristo è risuscitato dai morti, come possono dire alcuni tra voi che non esiste risurrezione dei morti? Se non esiste risurrezione dai morti, neanche Cristo è risuscitato! Ma se Cristo non è risuscitato, allora è vana la nostra predicazione ed è vana anche la vostra fede. Noi, poi, risultiamo falsi testimoni di Dio, perché contro Dio abbiamo testimoniato che egli ha risuscitato Cristo, mentre non lo ha risuscitato, se è vero che i morti non risorgono. Se infatti i morti non risorgono, neanche Cristo è risorto; ma se Cristo non è risorto, è vana la vostra fede e voi siete ancora nei vostri peccati. E anche quelli che sono morti in Cristo sono perduti. Se poi noi abbiamo avuto speranza in Cristo soltanto in questa vita, siamo da compiangere più di tutti gli uomini. 
</p>
<p>
    Ora, invece, Cristo è risuscitato dai morti, primizia di coloro che sono morti. Poiché se a causa di un uomo venne la morte, a causa di un uomo verrà anche la risurrezione dei morti; e come tutti muoiono in Adamo, così tutti riceveranno la vita in Cristo. Ciascuno però nel suo ordine: prima Cristo, che è la primizia; poi, alla sua venuta, quelli che sono di Cristo; poi sarà la fine, quando egli consegnerà il regno a Dio Padre, dopo aver ridotto al nulla ogni principato e ogni potestà e potenza. Bisogna infatti che egli regni finché non abbia posto tutti i nemici sotto i suoi piedi. L'ultimo nemico ad essere annientato sarà la morte, perché ogni cosa ha posto sotto i suoi piedi (Sal 8, 7). Però quando dice che ogni cosa è stata sottoposta, è chiaro che si deve eccettuare Colui che gli ha sottomesso ogni cosa. E quando tutto gli sarà stato sottomesso, anche lui, il Figlio, sarà sottomesso a Colui che gli ha sottomesso ogni cosa, perché Dio sia tutto in tutti. 
</p>
<p>
    Altrimenti, che cosa farebbero quelli che vengono battezzati per i morti? Se davvero i morti non risorgono, perché si fanno battezzare per loro? E perché noi ci esponiamo al pericolo continuamente?
</p>
<p>
    Ogni giorno io affronto la morte, come è vero che voi siete il mio vanto, fratelli, in Cristo Gesù nostro Signore! Se soltanto per ragioni umane io avessi combattuto a Èfeso contro le belve, a che mi gioverebbe? Se i morti non risorgono, mangiamo e beviamo, perché domani moriremo (At 19, 23). Non lasciatevi ingannare: «Le cattive compagnie corrompono i buoni costumi». Ritornate in voi, come conviene, e non peccate! Alcuni infatti dimostrano di non conoscere Dio; ve lo dico a vostra vergogna. 
</p>

<reading label="Responsorio" ref="1 Cor 15,25-26; cfr. Ap 20, 13. 14"></reading>

<p class="noindent">
    <sp>R/</sp> Cristo deve regnare finché tutti i suoi nemici siano vinti; <span class="rubric">*</span> e per ultima sarà distrutta la morte.
    <br />
    <sp>V/</sp> La morte e gli inferi restituiranno i loro morti, poi saranno gettati nel mare di fuoco:
    <br />
    <sp>R/</sp> e per ultima sarà distrutta la morte.
</p>

<reading label="Seconda lettura" longref="(Dives in Misericordia, n. 8, in AAS 72 [1980] 1203-1207)"
         tagline="Amore più potente della morte, più potente del peccato">
    Dalla Lettera enciclica <em>Dives in Misericordia</em> di san Giovanni Paolo II, papa
</reading>

<p>
    La croce di Cristo sul Calvario è anche testimonianza della forza del male verso lo stesso
    Figlio di Dio.Ed ecco, proprio in Cristo, viene fatta giustizia del peccato a prezzo del suo
    sacrificio, della sua obbedienza «fino alla morte» (Fil 2, 8). Colui che era senza peccato, «Dio
    lo trattò da peccato in nostro favore» (2 Cor 5, 21). Viene anche fatta giustizia della morte
    che, dagli inizi della storia dell’uomo, si era alleata col peccato. Questo far giustizia della
    morte avviene a prezzo della morte di colui che era senza peccato e che unico poteva – mediante
    la propria morte – infliggere morte alla morte (cfr. 1 Cor 15, 54 s.). In tal modo <em>la croce di
    Cristo</em>, sulla quale il Figlio, consostanziale al Padre, <em>rende piena giustizia a Dio, è anche una
    rivelazione radicale della misericordia</em>, ossia dell’amore che va contro a ciò che costituisce la
    radice stessa del male nella storia dell’uomo: contro al peccato e alla morte.
</p>
<p>
    Nel mistero pasquale viene oltrepassato il limite del molteplice male, di cui l’uomo diventa
    partecipe nell’esistenza terrena: la croce di Cristo, infatti, ci fa comprendere le più profonde
    radici del male, che affondano nel peccato e nella morte, e così diventa un segno escatologico.
    Soltanto nel compimento escatologico e nel definitivo rinnovamento del mondo, <em>l’amore in tutti
    gli eletti vincerà le sorgenti più profonde del male</em>, portando quale frutto pienamente maturo il
    Regno della vita e della santità e dell’immortalità gloriosa.
</p>
<p>
    Fino a che «le cose di prima» non passeranno (cfr. Ap 21, 4), la croce rimarrà quel «luogo», al
    quale potrebbero riferirsi ancora altre parole dell’Apocalisse di Giovanni: «Ecco, sto alla
    porta e busso. Se qualcuno ascolta la mia voce e mi apre la porta, io verrò da lui, cenerò con
    lui ed egli con me» (Ap 3, 20). In modo particolare, Dio rivela anche la sua misericordia,
    quando <em>sollecita l’uomo alla «misericordia» verso il suo proprio Figlio, verso il Crocifisso</em>.
</p>
<p>
    Infatti Cristo, che il Padre «non ha risparmiato» (Rm 8, 32) in favore dell’uomo e che nella sua
    passione e nel supplizio della croce non ha trovato misericordia umana, nella sua risurrezione
    ha rivelato la pienezza di quell’amore che il Padre nutre verso di lui e, in lui, verso tutti
    gli uomini. «Non è un Dio dei morti, ma dei viventi» (Mc 12, 27). Nella sua risurrezione Cristo
    <em>ha rivelato il Dio dell’amore misericordioso, proprio perché ha accettato la croce come via alla
        risurrezione</em>.
</p>
<p>
    Ecco il Figlio di Dio, che nella sua risurrezione ha sperimentato in modo radicale su di sé la
    misericordia, cioè l’amore del Padre che <em>è più potente della morte</em>. Ed è anche lo stesso Cristo,
    Figlio di Dio, che al termine – e, in un certo senso, già oltre il termine – della sua missione
    messianica, rivela se stesso come fonte inesauribile della misericordia, del medesimo amore che,
    nella prospettiva ulteriore della storia della salvezza nella Chiesa, deve perennemente
    confermarsi <em>più potente del peccato</em>. Il Cristo pasquale è l’incarnazione definitiva della
    misericordia, il suo segno vivente: storico-salvifico ed insieme escatologico. Nel medesimo
    spirito, la liturgia del tempo pasquale pone sulle nostre labbra le parole del Salmo: <em>Canterò in
    eterno le misericordie del Signore</em> (cfr. Sal 89 [88], 2).
</p>

<reading label="Responsorio" ref="Cfr. Ap 21, 4; Mt 5, 4"></reading>


<p class="noindent">
    <sp>R/</sp> Dio tergerà ogni lacrima dai loro occhi; <span class="rubric">*</span> non ci sarà più la morte, né lutto, né lamento, né affanno, perché le cose di prima sono passate.
    <br />
    <sp>V/</sp> Beati gli afflitti, perché saranno consolati.
    <br />
    <sp>R/</sp> Non ci sarà più la morte, né lutto, né lamento, né affanno, perché le cose di prima sono passate.
</p>

<reading label="Orazione"></reading>

<litany>
    O Dio, gloria dei credenti e vita dei giusti,
    che ci hai salvati con la morte e risurrezione del tuo Figlio,
    sii misericordioso con i nostri fratelli e sorelle defunti monaci,
    e parenti e benefattori del nostro Ordine,
    affinché coloro che hanno conosciuto il mistero della nostra risurrezione
    meritino di ricevere i gaudi dell’eterna beatitudine.
    Per il Signore nostro Gesù Cristo, tuo Figlio, che è Dio,
    e vive e regna con te, nell’unità dello Spirito Santo,
    per tutti i secoli dei secoli.
</litany>

<ebook>
    <p>
        <a href="departed-invitatory.html">Invitatorio</a> &#x2022; <a href="departed-morning.html">Lodi Mattutine</a>
    </p>
</ebook>

</body>