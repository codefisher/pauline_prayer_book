<html>
<head>
    <title>15 Gennaio
        San Paolo Primo Eremita
        Padre dell’Ordine dei Paolini
        Solennità
    </title>
</head>
<body>

<ebook>
    <p class="instruction">
        <a href="../mass/st-paul-the-first-hermit.html">Messe Proprie</a> &#x2022; <a href="../mass/st-paul-general-intercessions.html">Preghiera dei Fedeli</a>
    </p>
</ebook>

<h1 class="index"><span class="rubric">15 Gennaio</span> <br />San Paolo Primo Eremita, <br />  Padre dell’Ordine dei Paolini</h1>

<h2><span class="rubric">Solennità</span></h2>

<reading label="Prima Lettura" ref="17,2-6"
         tagline="Elia eseguì l’ordine del Signore">Dal primo libro dei Re
</reading>

<p>
    Fu rivolta ad Elia questa parola del Signore: “Vattene da qui, dirigiti verso oriente; nasconditi presso il torrente Cherit, che è a oriente del Giordano. Ivi berrai al torrente, e i corvi per mio comando ti porteranno il tuo cibo.” Egli eseguì l’ordine del Signore; andò a stabilirsi sul torrente Cherit, che è a oriente del Giordano. I corvi gli portavano pane al mattino e carne alla sera; egli beveva al torrente.
</p>

<p>
    Parola di Dio.
</p>

<reading label="Salmo Responsoriale" ref="Dal Salmo 33,2-3.4.6.9.12.14-15"></reading>

<p class="noindent">
    <sp>R/</sp> <strong>Benedirò il Signore in ogni tempo.</strong>
</p>

<div class="prayer-group">
    <psalm numbers="numbers">
        Benedirò il Signore in ogni tempo,
        sulla mia bocca sempre la sua lode.
        Io mi glorio nel Signore,
        ascoltino gli umili e si rallegrino.&nbsp;<sp>R/</sp>

        Celebrate con me il Signore,
        esaltiamo insieme il suo nome.
        Guardate a lui e sarete raggianti,
        non saranno confusi i vostri volti.&nbsp;<sp>R/</sp>

        Gustate e vedete quanto è buono il Signore,
        beato l’uomo che in lui si rifugia.
        Venite, figli, ascoltatemi;
        Vi insegnerò il timore del Signore.&nbsp;<sp>R/</sp>

        Preserva la lingua dal male,
        le labbra da parole bugiarde.
        Sta lontano dal male e fa’ il bene,
        cerca la pace e perseguila.&nbsp;<sp>R/</sp>
    </psalm>
</div>

<reading label="Seconda Lettura" ref="2,19-20; 5,24-25; 6,14-17"
         tagline="Sono stato crocifisso con Cristo">Dalla lettera di San Paolo apostolo ai Galati
</reading>

<p>
    Fratelli, mediante la legge io sono morto alla legge, per vivere per Dio. Sono stato crocifisso con Cristo e non sono più io che vivo, ma Cristo che vive in me. Questa vita che vivo nella carne io la vivo nella fede del Figlio di Dio, che mi ha amato e ha dato se stesso per me.
</p>

<p>
    Ora quelli che sono di Cristo Gesù hanno crocifisso la loro carne con le sue passioni e i suoi desideri. Se pertanto viviamo dello Spirito, camminiamo anche secondo lo Spirito.
</p>

<p>
    Quanto a me invece non ci sia altro vanto che nella croce del Signore nostro Gesù Cristo, per mezzo della quale il mondo per me è stato crocifisso, come io per il mondo. Non è infatti la circoncisione che conta, né la non circoncisione, ma l’essere nuova creatura. E su quanti seguiranno questa norma sia pace e misericordia, come su tutto l’Israele di Dio. D’ora innanzi nessuno mi procuri fastidi: difatti io porto le stigmate di Cristo nel mio corpo.
</p>

<p>
    Parola di Dio.
</p>

<reading label="Canto al Vangelo" ref="Cfr Mt 11,25"></reading>

<p class="noindent">
    <strong>Alleluia! Alleluia!</strong><br/>
    Benedetto sei tu, Padre, Signore del cielo e della terra, <br/>
    perché ai piccoli hai rivelato i misteri del regno dei cieli.<br/>
    <strong>Alleluia! Alleluia!</strong>
</p>

<reading label="Vangelo" ref="11,25-30"
         tagline="Hai tenuto nascoste queste cose ai sapienti e le hai rivelate ai piccoli.">
    Dal vangelo secondo Matteo
</reading>

<p>
    In quel tempo Gesù disse: «Ti rendo lode, Padre, Signore del cielo e della terra, perché hai nascosto queste cose ai sapienti e ai dotti e le hai rivelate ai piccoli. Sì, o Padre, perché così hai deciso nella tua benevolenza.
</p>
<p>
    Tutto è stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorrà rivelarlo.
</p>

<p>
    Venite a me, voi tutti che siete stanchi e oppressi, e io vi darò ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti è dolce e il mio peso leggero».
</p>

<p>
    Parola del Signore.
</p>

<ebook>
    <p class="instruction">
        <a href="../mass/st-paul-the-first-hermit.html">Messe Proprie</a> &#x2022; <a href="../mass/st-paul-general-intercessions.html">Preghiera dei Fedeli</a>
    </p>
</ebook>

</body>
</html>