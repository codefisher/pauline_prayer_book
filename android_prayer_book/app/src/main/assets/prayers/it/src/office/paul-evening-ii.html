<html>
<head>
    <title>15 Gennaio Solennità - San Paolo Primo Eremita
        Padre dell’Ordine dei Paolini, Secondi Vesperi</title>
</head>
<body>

<ebook>
    <p>
        <a href="paul-morning.html">Lodi Mattutine</a> &#x2022; <a href="paul-little-hour.html">Ora Media</a>
    </p>
</ebook>

<h2>Secondi Vesperi</h2>

<reading label="Hymn"></reading>

<psalm numbers="red">
    Lodiamo Paolo Primo Eremita
    Che fuggi nel’deserto
    E come un tempo il popolo eletto
    lì trovò la via della salvezza.


    Vivendo con la sapienza dei santi
    Fu plasmato dalla Parola divina
    E con l’austera penitenza
    Ebbe il cuore docile alla grazia

    Iddio iscrisse in esso
    La legge dell’eterno amore
    Che guidò il nostro Patriarca
    Alla vetta del mistico Sinai.

    San Paolo conobbe il mistero
    Dei veri doni del deserto:
    la manna, l’acqua e il serpente
    cedono il posto a Cristo Signore.

    Al Padre che dona la vita,
    al Figlio che è nostro fratello,
    al Santo Spirito Paraclito,
    rendano gloria tutti gli eremiti. Amen.
</psalm>

<reading label="Salmodia"></reading>

<p class="noindent">
    <span class="rubric">Ant. 1:</span> San Paolo, nostro padre, visse nel deserto e l’onnipotente
    gli ha svelato i segreti del Suo amore.
</p>
<p class="ref">Salmo 14</p>
<psalm>
    Signore, chi abiterà nella tua tenda? *
    - Chi dimorerà sul tuo santo monte?
    Colui che cammina senza colpa, *
    - agisce con giustizia e parla lealmente,

    chi non dice calunnia con la sua lingua, †
    - non fa danno al suo prossimo *
    - e non lancia insulto al suo vicino.
    Ai suoi occhi è spregevole il malvagio, *
    - ma onora chi teme il Signore.

    Anche se giura a suo danno, non cambia; †
    - se presta denaro non fa usura, *
    - e non accetta doni contro l'innocente.

    Colui che agisce in questo modo *
    - resterà saldo per sempre.
</psalm>

<p class="noindent">
    <span class="rubric">Ant.</span> San Paolo, nostro padre, visse nel deserto e l’onnipotente
    gli ha svelato i segreti del Suo amore.
</p>

<p class="noindent">
    <span class="rubric">Ant. 2:</span> Ecco, l’uomo giusto, Paolo I Eremita che serviva il
    Signore giorno e notte.
</p>
<p class="ref">Salmo 111</p>
<psalm>
    Beato l'uomo che teme il Signore *
    - e trova grande gioia nei suoi comandamenti.
    Potente sulla terra sarà la sua stirpe, *
    - la discendenza dei giusti sarà benedetta.

    Onore e ricchezza nella sua casa, *
    - la sua giustizia rimane per sempre.
    Spunta nelle tenebre come luce per i giusti, *
    - buono, misericordioso e giusto.

    Felice l'uomo pietoso che dà in prestito, *
    - amministra i suoi beni con giustizia.
    Egli non vacillerà in eterno: *
    - il giusto sarà sempre ricordato.

    Non temerà annunzio di sventura, *
    - saldo è il suo cuore, confida nel Signore.
    Sicuro è il suo cuore, non teme, *
    - finché trionferà dei suoi nemici.

    Egli dona largamente ai poveri, †
    - la sua giustizia rimane per sempre, *
    - la sua potenza s'innalza nella gloria.

    L'empio vede e si adira, †
    - digrigna i denti e si consuma. *
    - Ma il desiderio degli empi fallisce.
</psalm>

<p class="noindent">
    <span class="rubric">Ant.</span> Ecco, l’uomo giusto, Paolo I Eremita che serviva il
    Signore giorno e notte.
</p>

<p class="noindent">
    <span class="rubric">Ant. 3:</span> Paolo adorava Dio in Spirito e verità, perciò fu
    annoverato fra i suoi amici.
</p>
<p class="ref">Cantico Cfr Ap 15, 3-4</p>

<psalm>
    Grandi e mirabili sono le tue opere, †
    - o Signore Dio onnipotente; *
    - giuste e veraci le tue vie, o Re delle genti!

    Chi non temerà il tuo nome, †
    - chi non ti glorificherà o Signore? *
    - Tu solo sei santo!

    Tutte le genti verranno a te, Signore, †
    - davanti a te si prostreranno, *
    - perché i tuoi giusti giudizi si sono manifestati.
</psalm>

<p class="noindent">
    <span class="rubric">Ant.</span> Paolo adorava Dio in Spirito e verità, perciò fu
    annoverato fra i suoi amici.
</p>


<reading label="Lettura Breve" ref="Rm 8, 35, 37"></reading>

<p>
    Chi ci separerà dall’amore di Cristo? Forse la tribolazione, l’angoscia, la persecuzione, la fame, la nudità, il pericolo, la spada? Ma in tutte queste cose noi siamo più che vincitori per virtù di colui che ci ha amati.
</p>

<reading label="Responsorio Breve"></reading>

<p class="noindent">
    <sp>V/</sp> Il Signore è giusto, * ama la giustizia. <sp>R/</sp> Il Signore è giusto, * ama la giustizia. <sp>V/</sp> Guarda i buoni con amore, <sp>R/</sp> ama la giustizia.
    <br />
    <sp>V/</sp> Gloria al Padre e al Figlio e allo Spirito Santo. <sp>R/</sp> Il Signore è giusto, * ama la giustizia.
</p>

<p class="noindent">
    <span class="rubric">Ant. Al. Magn:</span> San Paolo, nostro padre, nel deserto serviva la Chiesa con la preghiera e la penitenza, affinché essa diventasse più degna del suo divino Sposo.
</p>

<psalm>
    L'anima mia magnifica il Signore *
    - e il mio spirito esulta in Dio, mio salvatore,

    perché ha guardato l'umiltà della sua serva. *
    - D'ora in poi tutte le generazioni
    - mi chiameranno beata.

    Grandi cose ha fatto in me l'Onnipotente *
    - e Santo è il suo nome:

    di generazione in generazione la sua misericordia *
    - si stende su quelli che lo temono.

    Ha spiegato la potenza del suo braccio, *
    - ha disperso i superbi nei pensieri del loro cuore;

    ha rovesciato i potenti dai troni, *
    - ha innalzato gli umili;

    ha ricolmato di beni gli affamati, *
    - ha rimandato i ricchi a mani vuote.

    Ha soccorso Israele, suo servo, *
    - ricordandosi della sua misericordia,

    come aveva promesso ai nostri padri, *
    - ad Abramo e alla sua discendenza, per sempre.
</psalm>

<p class="noindent">
    <span class="rubric">Ant.</span> San Paolo, nostro padre, nel deserto serviva la Chiesa con la preghiera e la penitenza, affinché essa diventasse più degna del suo divino Sposo.
</p>

<reading label="Intercessioni"></reading>

<litany>
    Supplichiamo Dio Padre, sorgente di ogni santità, perché con l’esempio e l’aiuto dei santi, ci conceda di vivere in conformità con il nostro battesimo. Diciamo insieme: <br />  <sp>R/</sp> <em>Rendici santi, Signore, perché tu sei santo.</em>
    Padre Santo, tu vuoi che ci chiamiamo e siamo realmente tuoi figli,
    <span class="rubric">&mdash;</span> Fa ‘ché la Chiesa ti glorifichi su tutta la terra con la luce della sua santità&nbsp;<sp>R/</sp>
    Padre santo, che ci inviti a camminare in maniera degna della nostra vocazione, per piacere a te in ogni cosa,
    <span class="rubric">&mdash;</span> Fa ‘ché portiamo frutti abbondanti di opere buone.&nbsp;<sp>R/</sp>
    Padre Santo, che ci hai riconciliato in Cristo,
    <span class="rubric">&mdash;</span> Custodisci quanti credono nel tuo nome, perché formano una cosa sola con te.&nbsp;<sp>R/</sp>
    Padre Santo, che ci vuoi commensali al banchetto del cielo,
    <span class="rubric">&mdash;</span> Donaci di crescere nella carità alla mensa del pane vivo disceso del cielo.&nbsp;<sp>R/</sp>
    Padre santo ammetti i nostri fratelli defunti contemplazione del tuo volto,
    <span class="rubric">&mdash;</span> Rendi anche noi degni della tua gloria.&nbsp;<sp>R/</sp>
</litany>

<p class="noindent">
    Padre nostro&hellip;
</p>

<reading label="Orazione"></reading>

<p>
    Dio, che hai dato al nostro Padre San Paolo di raggiungere la santità nel deserto, concedi, per Sua intercessione, che, sviluppando in noi lo spirito di preghiera e di servizio, raggiungiamo la pienezza del tuo amore. Per Cristo nostro Signore.
</p>

<ebook>
    <p>
        <a href="paul-morning.html">Morning Prayer</a> &#x2022; <a href="paul-little-hour.html">Midday Prayer</a> &#x2022; <a href="night-ii.html">Night II</a>
    </p>
</ebook>

</body>