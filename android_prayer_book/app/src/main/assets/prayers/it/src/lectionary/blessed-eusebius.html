<html>
<head>
    <title>20 gennaio
        Beato Eusebio di Esztergom, sacerdote
        Fondatore dell’Ordine
        Festa
    </title>
</head>
<body>

<ebook>
    <p class="instruction">
        <a href="../mass/blessed-eusebius.html">Messe Proprie</a> &#x2022; <a href="../mass/blessed-eusebius-general-intercessions.html">Preghiera dei Fedeli</a>
    </p>
</ebook>

<h1 class="index"><span class="rubric">20 gennaio</span> <br/> Beato Eusebio di Esztergom, sacerdote<br/>
    Fondatore dell’Ordine</h1>

<h2><span class="rubric">Festa</span></h2>

<reading label="Prima Lettura" ref="3, 8-14"
         tagline="Conquistato da Cristo Gesù.">Dalla lettera di san Paolo apostolo ai Filippesi
</reading>

<p>
    Fratelli, ritengo che tutto sia una perdita a motivo della sublimità della conoscenza di Cristo Gesù, mio Signore. Per lui ho lasciato perdere tutte queste cose e le considero spazzatura, per guadagnare Cristo ed essere trovato in lui, avendo come mia giustizia non quella derivante dalla Legge, ma quella che viene dalla fede in Cristo, la giustizia che viene da Dio, basata sulla fede: perché io possa conoscere lui, la potenza della sua risurrezione, la comunione alle sue sofferenze, facendomi conforme alla sua morte, nella speranza di giungere alla risurrezione dai morti.
</p>
<p>
    Non ho certo raggiunto la mèta, non sono arrivato alla perfezione; ma mi sforzo di correre per conquistarla, perché anch’io sono stato conquistato da Cristo Gesù. Fratelli, io non ritengo ancora di averla conquistata. So soltanto questo: dimenticando ciò che mi sta alle spalle e proteso verso ciò che mi sta di fronte, corro verso la mèta, al premio che Dio ci chiama a ricevere lassù, in Cristo Gesù.
</p>

<p>
    Parola di Dio.
</p>

<reading label="Salmo Responsoriale" ref="Salmo 15, 1- 2a e 5. 7-8.11 R/&nbsp;cf v. 5"></reading>

<p class="noindent">
    <sp>R/</sp> <strong>Il Signore è mia parte di eredità.</strong>
</p>

<div class="prayer-group">
<psalm numbers="numbers">
    Ho detto al Signore: «Il mio Signore sei tu,
    solo in te è il mio bene».
    Il Signore è mia parte di eredità e mio calice:
    nelle tue mani è la mia vita.&nbsp;<sp>R/</sp>

    Benedico il Signore che mi ha dato consiglio;
    anche di notte il mio animo mi istruisce.
    Io pongo sempre davanti a me il Signore, sta alla mia destra,
    non potrò vacillare.
    Mi indicherai il sentiero della vita, gioia piena alla tua
    presenza, dolcezza senza fine alla tua destra.&nbsp;<sp>R/</sp>
</psalm>
</div>

<reading label="Canto al Vangelo" ref="Mt 5, 3"></reading>

<p class="noindent">
    <strong>Alleluia! Alleluia!</strong><br/>
    Beati i poveri in spirito, <br/>
    perché di essi è il regno dei cieli. <br/>
    <strong>Alleluia! Alleluia!</strong>
</p>

<reading label="Vangelo" ref="9, 57-62" tagline="Ti seguirò dovunque tu vada.">
    Dal vangelo secondo Luca
</reading>

<p>
    In quel tempo, mentre camminavano per la strada, un tale disse a Gesù: «Ti seguirò dovunque tu vada». E Gesù gli rispose: «Le volpi hanno le loro tane e gli uccelli del cielo i loro nidi, ma il Figlio dell’uomo non ha dove posare il capo». A un altro disse: «Seguimi». E costui rispose: «Signore, permettimi di andare prima a seppellire mio padre». Gli replicò: «Lascia che i morti seppelliscano i loro morti; tu invece va’ e annuncia il regno di Dio». Un altro disse: «Ti seguirò, Signore; prima però lascia che io mi congedi da quelli di casa mia». Ma Gesù gli rispose: «Nessuno che mette mano all’aratro e poi si volge indietro è adatto per il regno di Dio».
</p>

<p>
    Parola del Signore.
</p>

<ebook>
    <p class="instruction">
        <a href="../mass/blessed-eusebius.html">Messe Proprie</a> &#x2022; <a href="../mass/blessed-eusebius-general-intercessions.html">Preghiera dei Fedeli</a>
    </p>
</ebook>

</body>
</html>