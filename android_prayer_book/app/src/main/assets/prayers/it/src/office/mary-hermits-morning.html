<html>
<head>
    <title>16 Gennaio
        Beata Vergine Maria
        Regina Degli Eremiti
        Madre e Patrona dell’Ordine
        Festa</title>
</head>
<body>

<ebook>
    <p>
        <a href="mary-hermits-invitatory.html">Invitatorio</a> &#x2022; <a href="mary-hermits-readings.html">Ufficio delle Letture</a> &#x2022;
        <a href="mary-hermits-little-hour.html">Ora Media</a> &#x2022; <a href="mary-hermits-evening.html">Vesperi</a>
    </p>
</ebook>

<h2>Lodi Mattutine</h2>

<reading label="Inno"></reading>

<psalm numbers="red">
    Al sorgere del nuovo giorno
    Si leva un canto solenne:
    celebriamo te, Vergine Maria,
    gloriosa Regina degli eremiti.

    La tua presenza infiamma d’amore,
    sei vero vanto del nostro deserto,
    seguiamo te, Colonna di fuoco,
    e tu, Roveto ardente, mostraci il Figlio.

    Tu pure sei mistica Palma
    Che riveste e nutre i pellegrini
    E presso di te, Sorgente d’acqua,
    troviamo refrigerio e riposo.

    Sotto il tuo soave sguardo,
    o castissima Madre di Dio,
    compiamo la missione regale
    che ci rende liberi in Cristo.

    Prega per noi, Vergine santa,
    custodisci il silenzio dei cuori,
    mantienici viglianti e puri
    perché entriamo al banchetto celeste.

    O Trinità Santissima,
    a Te l’inno di onore e di grazie
    per Maria, nostra Regina,
    nei secoli dei secoli. Amen.
</psalm>


<reading label="Psalmodia"></reading>

<p class="noindent">
    <span class="rubric">Ant. 1:</span> Lode a te, o Maria, Regina di coloro che rinunciano a se
    stessi; asceti, monaci, eremiti e padri spirituali.
</p>
<p class="ref">Salmo 62, 2-9</p>
<psalm>
    O Dio, tu sei il mio Dio, all'aurora ti cerco, *
    - di te ha sete l'anima mia,
    a te anela la mia carne, *
    - come terra deserta, arida, senz'acqua.

    Così nel santuario ti ho cercato, *
    - per contemplare la tua potenza e la tua gloria.
    Poiché la tua grazia vale più della vita, *
    - le mie labbra diranno la tua lode.

    Così ti benedirò finché io viva, *
    - nel tuo nome alzerò le mie mani.
    Mi sazierò come a lauto convito, *
    - e con voci di gioia ti loderà la mia bocca.

    Nel mio giaciglio di te mi ricordo *
    - penso a te nelle veglie notturne,
    tu sei stato il mio aiuto, *
    - esulto di gioia all'ombra delle tue ali.

    A te si stringe *
    - l'anima mia.
    La forza della tua destra *
    - mi sostiene.
</psalm>

<p class="noindent">
    <span class="rubric">Ant.</span> Lode a te, o Maria, Regina di coloro che rinunciano a se
    stessi; asceti, monaci, eremiti e padri spirituali.
</p>


<p class="noindent">
    <span class="rubric">Ant. 2:</span> Attiraci dietro a te, o Vergine Castissima, e ti seguiremo,
    affascinati dalle tue virtù.
</p>
<p class="ref">Cantico Dn 3: 57-88.56</p>
<psalm>
    Benedite, opere tutte del Signore, il Signore, *
    - lodatelo ed esaltatelo nei secoli.
    Benedite, angeli del Signore, il Signore, *
    - benedite, cieli, il Signore.

    Benedite, acque tutte, che siete sopra i cieli, il Signore, *
    - benedite, potenze tutte del Signore, il Signore.
    Benedite, sole e luna, il Signore, *
    - benedite, stelle del cielo, il Signore.

    Benedite, piogge e rugiade, il Signore, *
    - benedite, o venti tutti, il Signore.
    Benedite, fuoco e calore, il Signore, *
    - benedite, freddo e caldo, il Signore.

    Benedite, rugiada e brina, il Signore, *
    - benedite, gelo e freddo, il Signore.
    Benedite, ghiacci e nevi, il Signore, *
    - benedite, notti e giorni, il Signore,

    Benedite, luce e tenebre, il Signore, *
    - benedite, folgori e nubi, il Signore.
    Benedica la terra il Signore, *
    - lo lodi e lo esalti nei secoli.

    Benedite, monti e colline, il Signore, *
    - benedite, creature tutte che germinate sulla terra, il Signore.
    Benedite, sorgenti, il Signore, *
    - benedite, mari e fiumi, il Signore,

    Benedite, mostri marini e quanto si muove nell'acqua, il Signore, *
    - benedite, uccelli tutti dell'aria, il Signore.
    Benedite, animali tutti, selvaggi e domestici, il Signore, *
    - benedite, figli dell'uomo, il Signore.

    Benedica Israele il Signore, *
    - lo lodi e lo esalti nei secoli.
    Benedite, sacerdoti del Signore, il Signore, *
    - benedite, o servi del Signore, il Signore.

    Benedite, spiriti e anime dei giusti, il Signore, *
    - benedite, pii e umili di cuore, il Signore.
    Benedite, Anania, Azaria e Misaele, il Signore, *
    - lodatelo ed esaltatelo nei secoli.

    Benediciamo il Padre e il Figlio con lo Spirito Santo, *
    - lodiamolo ed esaltiamolo nei secoli.
    Benedetto sei tu Signore, nel firmamento del cielo, *
    - degno di lode e di gloria nei secoli.
</psalm>

<p>
    <span class="rubric">Alla fine di questo cantico non si dice il</span> Gloria al Padre
</p>

<p class="noindent">
    <span class="rubric">Ant.</span> Attiraci dietro a te, o Vergine Castissima, e ti seguiremo,
    affascinati dalle tue virtù.
</p>

<p class="noindent">
    <span class="rubric">Ant. 3:</span> Rallegrati, o Immacolata, gioia pasquale delle cose nuove e
    canto nuziale nel silenzio dell’anima.
</p>
<p class="ref">Salmo 149</p>

<psalm>
    Cantate al Signore un canto nuovo; *
    - la sua lode nell'assemblea dei fedeli.
    Gioisca Israele nel suo Creatore, *
    - esultino nel loro Re i figli di Sion.

    Lodino il suo nome con danze, *
    - con timpani e cetre gli cantino inni.
    Il Signore ama il suo popolo, *
    - incorona gli umili di vittoria.

    Esultino i fedeli nella gloria, *
    - sorgano lieti dai loro giacigli.
    Le lodi di Dio sulla loro bocca *
    - e la spada a due tagli nelle loro mani,

    per compiere la vendetta tra i popoli *
    - e punire le genti;
    per stringere in catene i loro capi, *
    - i loro nobili in ceppi di ferro;

    per eseguire su di essi *
    - il giudizio già scritto:
    questa è la gloria *
    - per tutti i suoi fedeli.
</psalm>

<p class="noindent">
    <span class="rubric">Ant.</span> Rallegrati, o Immacolata, gioia pasquale delle cose nuove e
    canto nuziale nel silenzio dell’anima.
</p>

<reading label="Lettura Breve" ref="Ga 4,4-5"></reading>

<p>
    Quando venne la pienezza del tempo, Dio mandò il Suo Figlio, nato da donna, nato sotto la legge, per riscattare coloro che erano sotto la legge, perché ricevessimo l’adozione a figli.
</p>

<reading label="Responsorio Breve"></reading>

<p class="noindent">
    <sp>R/</sp> Il Signore ha scelto Maria <span class="rubric">*</span> e l’ha prediletta.<br />
    Il Signore ha scelto Maria e l’ha prediletta.<br />
    <sp>V/</sp> Nella sua tenda l’ha fatta abitare, <span class="rubric">*</span> e l’ha prediletta.<br />
    Gloria al Padre e al Figlio, e allo Spirito Santo.<br />
    <sp>R/</sp> Il Signore ha scelto Maria e l’ha prediletta.
</p>

<p class="noindent">
    <span class="rubric">Ant. al Ben:</span>  Ecco la vergine del silenzio, solitudine per cui pulsa lo Spirito nell’eremo del cuore.
</p>

<psalm>
    Benedetto il Signore Dio d'Israele, *
    - perché ha visitato e redento il suo popolo,

    e ha suscitato per noi una salvezza potente *
    - nella casa di Davide, suo servo,

    come aveva promesso *
    - per bocca dei suoi santi profeti d'un tempo:

    salvezza dai nostri nemici, *
    - e dalle mani di quanti ci odiano.

    Così egli ha concesso misericordia ai nostri padri *
    - e si è ricordato della sua santa alleanza,

    del giuramento fatto ad Abramo, nostro padre, *
    - di concederci, liberati dalle mani dei nemici,

    di servirlo senza timore, in santità e giustizia *
    - al suo cospetto, per tutti i nostri giorni.

    E tu, bambino, sarai chiamato profeta dell'Altissimo *
    - perché andrai innanzi al Signore
    - a preparargli le strade,

    per dare al suo popolo la conoscenza della salvezza *
    - nella remissione dei suoi peccati,

    grazie alla bontà misericordiosa del nostro Dio, *
    - per cui verrà a visitarci dall'alto un sole che sorge

    per rischiarare quelli che stanno nelle tenebre *
    - e nell'ombra della morte

    e dirigere i nostri passi *
    - sulla via della pace.
</psalm>

<p class="noindent">
    <span class="rubric">Ant.</span> Ecco la vergine del silenzio, solitudine per cui pulsa lo Spirito nell’eremo del cuore.
</p>

<reading label="Invocazioni"></reading>

<litany>
    Ringraziarne il nostro Salvatore che in Maria Vergine, ci ha dato una mediatrice potente e preghiamo con fiducia. <br />  <sp>R/</sp> <em>Interceda per noi la Madre tua, o Signore.</em>
    Salvatore del mondo, che per i meriti della redenzione hai preservato la Madre tua da ogni contagio di colpa,
    <span class="rubric">&mdash;</span> Conservaci liberi dal peccato.&nbsp;<sp>R/</sp>
    Redentore nostro, che in Maria, eletta come santuario dello Spirito Santo, hai posto la sede purissima della tua dimora fra noi,
    <span class="rubric">&mdash;</span> Trasformaci in tempio vivo del tuo Spirito.&nbsp;<sp>R/</sp>
    Verbo eterno, che a Maria, vergine sapiente, hai insegnato a scegliere la parte migliore,
    <span class="rubric">&mdash;</span> Aiutaci a cercare sempre la parola di vita eterna.&nbsp;<sp>R/</sp>
    Re dei re, che hai assunto accanto a te nella gloria, in corpo ed anima, Maria tua madre,
    <span class="rubric">&mdash;</span> Fa ‘che la nostra vita sia sempre orientata verso di te.&nbsp;<sp>R/</sp>
    Signore del cielo e della terra, che hai incoronato Maria regina dell’universo, ponendola alla tua destra,
    <span class="rubric">&mdash;</span> Donaci di condividere la sua gloria.&nbsp;<sp>R/</sp>
</litany>

<p class="noindent">
    Padre Nostro&hellip;
</p>

<reading label="Orazione"></reading>

<litany>
    O Dio, che ci hai posto sotto la guida dell’Immacolata Vergine Maria, nostra Madre e Regina degli eremiti, donaci di seguire il suo esempio di vita nascosta in Te con Cristo. Egli è Dio e vive e regna con te, nell’unità dello spirito Santo, per tutti i secoli dei secoli. Amen.
</litany>

</body>