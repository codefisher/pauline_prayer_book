<html>
<head>
    <title>16 gennaio Beata Vergine Maria, Regina degli eremiti e Madre dell’Ordine Festa</title>
</head>
<body>
	
	<h1 class="index"><span class="rubric">16 gennaio</span><br /> Beata Vergine Maria, <br/> Regina degli eremiti e Madre dell’Ordine</h1>

	<h2><span class="rubric">Festa</span></h2>

	<h2 class="rubric">Antifona D’Ingresso <span class="ref">Is 35, 1-2</span></h2>
	<litany>
		Si rallegrino il deserto e la terra arida,
		esulti e fiorisca la steppa.
		Come fiore di narciso fiorisca;
		si canti con gioia e con giubilo.
	</litany>

	<p class="noindent">
		<span class="rubric">Si dice la Gloria</span>
	</p>

	<h2 class="rubric">Colletta</h2>
	<litany>
		O Dio, che ci hai posti sotto la guida
		dell’Immacolata Vergine Maria,
		nostra Madre e Regina degli eremiti,
		donaci di seguire il suo esempio di vita
		nascosta in te con Cristo.
		Egli è  Dio e vive e regna con te,
		nell’unità dello Spirito santo,
		per tutti i secoli dei secoli.
	</litany>

	<ebook>
		<p class="instruction">
			<a href="../lectionary/mary-queen-of-hermits.html">Lezionario</a>
		</p>
	</ebook>

	<h2 id="offerings" class="rubric">Sulle Offerte</h2>

	<litany>Accetta, o Signore, i doni che ti offriamo,
		e concedi che nel compimento della nostra
		vocazione e missione nella Chiesa,
		sperimentiamo l’aiuto della beata Vergine Maria,
		Madre del nostro Ordine e Regina degli eremiti.
		Per Cristo nostro Signore.
	</litany>

	<div id="preface">

		<h2 class="rubric">Prefazio della Beata Vergine Maria Regina degli Eremiti</h2>

		<p class="noindent">
			<sp>V/</sp> Il Signore sia con voi.<br />
			<sp>R/</sp> E con il tuo spirito.
		</p>

		<p class="noindent">
			<sp>V/</sp> In alto i nostri cuori.<br />
			<sp>R/</sp> Sono rivolti al Signore.
		</p>

		<p class="noindent">
			<sp>V/</sp> Rendiamo grazie al Signore, nostro Dio.<br />
			<sp>R/</sp> È cosa buona e giusta.
		</p>

	<!-- closing from the Preface II of the BVM -->

	<litany includeblank="includeblank" class="strong">
		<span class="rubric">A</span>	È veramente cosa buona e giusta,
		nostro dovere e fonte di salvezza, <span class="rubric">*</span>
		rendere grazie sempre e in ogni luogo <span class="rubric">*</span>
		a te, Signore, Padre santo, <span class="rubric">*</span>
		Dio onnipotente ed eterno,
		in questa memoria della Vergine Maria Regina degli Eremiti. <span class="rubric">**</span>

		<span class="rubric">B</span>	Ella è infatti la Vergine dell’ascolto, <span class="rubric">*</span>
		che nel silenzio del cuore accolse con amore sponsale l’incarnazione del tuo Figlio. <span class="rubric">**</span>

		Ricolma di questa grazia visitò Elisabetta, <span class="rubric">*</span>
		nel cui grembo fece esultare Giovanni, «voce di uno che grida nel
		deserto».<span class="rubric">**</span>

		Anch’ella, esule in Egitto con il Cristo perseguitato, <span class="rubric">*</span>
		percorse il deserto. <span class="rubric">**</span>

		Nell’intimità della famiglia di Nazareth,
		ella visse in silenziosa contemplazione, <span class="rubric">*</span>
		meditando nel suo cuore la sapienza di Gesù. <span class="rubric">**</span>

		E nell’ora del più profondo deserto dell’anima,
		quando stava sotto la croce del Figlio suo, <span class="rubric">*</span>
		accolse con la fortezza del tuo Spirito la missione della sua
		maternità ecclesiale. <span class="rubric">**</span>

		Pertanto per tuo dono, o Padre santo,
		la invochiamo Regina e Madre, <span class="rubric">*</span>
		affinché allo stesso modo il nostro Ordine sia sempre testimone
		fedele del tuo Figlio. <span class="rubric">**</span>

		<span class="rubric">A</span> 	Per mezzo di lui adora la tua gloria la schiera degli angeli
		che si allietano nell’eternità dinanzi al tuo volto. <span class="rubric">*</span>
		Al loro canto concedi, o Signore, <span class="rubric">*</span>
		che si uniscano le nostre umili voci <span class="rubric">*</span>
		nell’inno di lode: <span class="rubric">**</span>
	</litany>

	</div>

	<h2 class="rubric">Antifona alla Comunione  <span class="ref">Sir 24, 21-22</span></h2>
	<litany>Quanti si nutrono di me avranno ancora fame
		E quanti bevono di me avranno ancora sete.
		Chi mi obbedisce non si vergognerà,
		chi compie le mie opere non peccherà.
	</litany>

	<h2 class="rubric">Dopo la Comunione</h2>
	<litany>
		Saziati alle fonti della salvezza, concedi, o Signore,
		che in forza di questo sacramento,
		serviamo fedelmente il mistero della redenzione,
		sorretti dall’intercessione della Madre e Regina nostra.
		Per Cristo nostro Signore.
	</litany>


</body>
</html>