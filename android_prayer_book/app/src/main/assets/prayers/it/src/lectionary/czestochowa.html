<html>
<head>
    <title>26 Agosto
        Beata Maria Vergine di Czestochowa
        Festa
    </title>
</head>
<body>

<ebook>
    <p class="instruction">
        <a href="../mass/czestochowa.html">Messe Proprie</a> &#x2022; <a href="../mass/czestochowa-intercessions.html">Preghiera dei Fedeli</a>
    </p>
</ebook>


<h1 class="index"><span class="rubric">26 Agosto</span> <br /> Beata Maria Vergine di Czestochowa</h1>

<h2><span class="rubric">Festa</span></h2>


<reading label="Prima Lettura" tagline="Happy those who keep my ways" ref="4,4-7">Dalla lettera di San Paolo apostolo ai Galati
</reading>

<p>
    Fratelli, quando venne la pienezza del tempo, Dio mandò il suo Figlio, nato da donna, nato sotto la Legge, per riscattare quelli che erano sotto la Legge, perché ricevessimo l'adozione a figli. E che voi siete figli lo prova il fatto che Dio mandò nei nostri cuori lo Spirito del suo Figlio, il quale grida: «Abbà! Padre!». Quindi non sei più schiavo, ma figlio e, se figlio, sei anche erede per grazia di Dio.
</p>

<p>
    Parola di Dio.
</p>


<reading label="Responsorial Psalm" ref="Dal Salmo 47 (48)"></reading>

<p class="noindent">
    <sp>R/</sp> <strong>Tu sei la gloria del tuo popolo.</strong>
</p>

<div class="prayer-group">
    <psalm numbers="numbers">
        Grande è il Signore e degno di ogni lode
        nella città del nostro Dio.
        La tua santa montagna, altura stupenda,
        è la gioia di tutta la terra.&nbsp;<sp>R/</sp>

        Come avevamo udito, così abbiamo visto
        nella città del Signore degli eserciti,
        nella città del nostro Dio;
        Dio l'ha fondata per sempre.&nbsp;<sp>R/</sp>

        O Dio, meditiamo il tuo amore
        dentro il tuo tempio.
        Come il tuo nome, o Dio,
        così la tua lode si estende
        sino all'estremità della terra;
        di giustizia è piena la tua destra&nbsp;<sp>R/</sp>

        Circondate Sion, giratele intorno,
        contate le sue torri,
        questo è Dio,
        il nostro Dio in eterno e per sempre;&nbsp;<sp>R/</sp>
    </psalm>
</div>

<reading label="Canto al Vangelo" ref="Lc 1, 28"></reading>

<p class="noindent">
    <strong>Alleluia! Alleluia!</strong><br/>
    Ave, O Maria, piena di grazia, il Signore è con te!<br/>
    Tu sei benedetta fra tutte le donne.<br/>
    <strong>Alleluia! Alleluia!</strong>
</p>

<reading label="Vangelo" ref="2, 1-11" tagline="La madre di Gesù gli disse; «Non hanno più vino» ">
    Dal Vangelo secondo Giovanni
</reading>

<p>
    In quel tempo, fu una festa di nozze a Cana di Galilea e c'era la madre di Gesù. Fu invitato alle nozze anche Gesù con i suoi discepoli.
</p>
<p>
    Venuto a mancare il vino, la madre di Gesù gli disse: «Non hanno vino». E Gesù le rispose: «Donna, che vuoi da me? Non è ancora giunta la mia ora». Sua madre disse ai servitori: «Qualsiasi cosa vi dica, fatela».
</p>
<p>
    Vi erano là sei anfore di pietra per la purificazione rituale dei Giudei, contenenti ciascuna da ottanta a centoventi litri. E Gesù disse loro: «Riempite d'acqua le anfore»; e le riempirono fino all'orlo. Disse loro di nuovo: «Ora prendetene e portatene a colui che dirige il banchetto». Ed essi gliene portarono.
</p>
<p>
    Come ebbe assaggiato l'acqua diventata vino, colui che dirigeva il banchetto - il quale non sapeva da dove venisse, ma lo sapevano i servitori che avevano preso l'acqua - chiamò lo sposo e gli disse: «Tutti mettono in tavola il vino buono all'inizio e, quando si è già bevuto molto, quello meno buono. Tu invece hai tenuto da parte il vino buono finora».
</p>
<p>
    Questo, a Cana di Galilea, fu l'inizio dei segni compiuti da Gesù; egli manifestò la sua gloria e i suoi discepoli credettero in lui.
</p>

<p>
    Parola del Signore.
</p>

<ebook>
    <p class="instruction">
        <a href="../mass/czestochowa.html">Messe Proprie</a> &#x2022; <a href="../mass/czestochowa-intercessions.html">Preghiera dei Fedeli</a>
    </p>
</ebook>

</body>
</html>