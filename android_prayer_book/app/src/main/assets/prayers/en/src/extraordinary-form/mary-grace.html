<html>
<head>
    <title>Die 31 Maji Beatæ Mariæ Virginis Omnium Gratiarum Mediatricis</title>
</head>
<body lang="en">

<feast day="Die 31 Maji" level="Duplex majus"><span class="upper"><span class="rubric">Beatæ Mariæ Virginis</span> <br /> Omnium Gratiarum Mediatricis</span></feast>

<reading label="Introitus" ref="Hebr. 4, 16"/>

<p dropcap="special">
    Adeámus cum fidúcia ad thronum grátiæ, ut misericórdiam consequámur et grátiam inveniámus in auxílio opportúno. <span class="rubric">(T.P.</span> Allelúja, allelúja.<span class="rubric">) Ps. 120, 1</span> Levávi oculus meos in montes: unde véniet auxílium mihi. <span class="rubric"><sp>V/</sp></span> Glória Patri.
</p>

<h2>
    <span class="rubric">Oratio</span>
</h2>
<p  dropcap="dropcap">
    Dímine Jesu Christe, noster apud Patrem mediátor qui, beatíssimam Vírginem, Matrem tuam, Matrem quoque nostram et apud te Mediatrícem constitúere dignátus es: concéde propítius; ut, quisquis ad te benefícia petitúrus accésserit, cuncta se per eam impetrásse lætétur: Qui vivis et regnas cum eódem Deo Patre, in unitáte Spíritus.
</p>
<p class="rubric">
    Et fit commemoratio S. Angelæ Mericiæ Virg.:
</p>

<h2>
    <span class="rubric">Oratio</span>
</h2>
<p  dropcap="dropcap">
    Deus, qui novum per beátam Angelam sacrárum Vírginum collégium in Ecclesia tua floréscere voluísti: da nobis, ejus intercessióne, angélicis móribus vívere; ut, terrénis ómnibus abdicátis, gáudiis pérfrui mereámur ætérnis. (Per Dóminum.)
</p>
<p class="rubric">
    Deinde Commemoratio S. Petronillæ Virg.:
</p>

<h2>
    <span class="rubric">Oratio</span>
</h2>
<p  dropcap="dropcap">
    Exáudi nos, Deus, salutáris noster; ut, sicut de beátæ Petroníllæ Vírginis tuæ festivitáte gaudémus, ita piæ devotiónis erudiámur afféctu. Per Dóminum.
</p>

<reading longref="Is. 55, 1-3 et 5"><strong>Léctio libri Sapiéntiæ</strong></reading>

<p  dropcap="dropcap">
    Omnes sitiéntes, veníte ad aquas: et qui non habétis argéntum, properáte, émite et comédite: veníte, émite absque argento et absque ulla commutatióne vinum et lac. Quare appénditis argéntum non in pánibus, et labórem vestrum non in saturitáte? Audíte audiéntes me, et comédite bonum, et delectábitur in crassitúdine ánima vestra. Inclináte aurem vestram, et venįte ad me: audíte, et vivet ánima vestra. Ecce, gentem, quam nesciébas, vocábis: et gentes, quæ te non cognovérunt, ad te current propter Dóminum, Deum tuum, et Sanctum Israël, quia glorificávit te.
</p>

<p>
    <span class="rubric">Graduale Eccli. 24, 25-26</span> In me grátia omnis viæ et veritátis in me omnis viæ et veritátis, in me omnis spes vitæ et virtútis. <span class="rubric"><sp>V/</sp></span> Transíte ad me, omnes, qui concupíscitis me, et a generatiónibus meis implémini.
</p>

<p>
Allelúja, allelúja. <span class="rubric"><sp>V/</sp></span> Salve Mater misericórdiæ, Mater spei et grátiæ, o María. Allelúja.
</p>

<hr class="rubric" />

<p>
    <span class="rubric">Post Septuagesimam, omissis</span> Allelúja, <span class="rubric">et Versu sequenti, dicitur</span>
</p>

<p>
    <span class="rubric">Tractus Apoc. 22, 16-17</span> Ego sum radix et genus David, stella spléndida et matutína. <span class="rubric"><sp>V/</sp></span> Et spíritus et sponsa dicunt: Veni; et qui audit, dicat: Veni. <span class="rubric"><sp>V/</sp></span> Et qui sitit, véniat; et qui vult, accípiat aquam vitæ gratis.
</p>

<p class="rubric">
    Tempore Paschali omittitur Graduale, et ejus loco dicitur:
</p>

<p>
    Allelúja, allelúja. <span class="rubric"><sp>V/</sp>&nbsp;Is. 60, 4</span> Leva in circúitu óculos tuos, et vide: omnes isti congregáti sunt, venérunt tibi. Allelúja. <span class="rubric"><sp>V/</sp></span> Filii tui de longe vénient, et fíliæ tuæ de látere surgent. Allelúja.
</p>

<reading longref="Joann. 19, 25-27" dropcap="dropcap">✠ <strong><span class="rubric">S</span>equéntia sancti Evangélii secúndum Joánnem</strong></reading>

<p  dropcap="dropcap">
    In illo témpore: Stabant juxta crucem Jesu Mater ejus, et soror Matris ejus María Cléophæ, et María Magdaléne. Cum vidísset ergo Jesus Martem et discípulum stantem, quem diligébat, dicit Matris suæ: Múlier, ecce fílius tuus. Deínde dicit discipulo: Ecce Mater tua. Et ex illa hora accépit eam discípulus sua. Credo.
</p>

<p>
    <span class="rubric">Offertorium Jer. 18, 20</span> Recordáre, Virgo Mater, in conspéctu Dei, ut loquáris pro nobis bona, et ut avértat indignatiónem suam a nobis. (T.P. Allelúja.)
</p>

<break />

<h2>
    <span class="rubric">Secreta</span>
</h2>

<p  dropcap="dropcap">
    Matris tuæ ac mediatrícis nostræ précibus, Dómine, quǽsumus: hæc hostiárum oblátio nosmetípsos, tua grátia largiénte, tibi perfíciat munus ætérnum: Qui vivis.
</p>

<reading label="Pro S. Angela" ref="Secreta" />


<p  dropcap="dropcap">
    Hóstia, Dómine, quam tibi beátæ Angelæ memóriam recoléntes offérimus, et nostræ pravitátis véniam implóret, et grátiæ tuæ nobis dona concíliet. (Per Dóminum.)
</p>

<reading label="Pro S. Petronilla" ref="Secreta" />

<p  dropcap="dropcap">
    Accépta tibi sit, Dómine, sacrátæ plebis oblátio pro tuórum honóre Sanctórum: quorum se méritis de tribulatióne percepísse cognóscit auxílium. Per Dóminum.
</p>

<p>
    <span class="rubric">Præfatio de B. Maria <sp>V/</sp></span> Et te in Festivitáte.
</p>

<p>
    <span class="rubric">Communio</span> Valde mirábilis es, o Maria, fácies tua plena est gratiárum. <span class="rubric">(T.P.</span> Allelúja.<span class="rubric">)</span>
</p>

<h2>
    <span class="rubric">Postcommunio</span>
</h2>

<p  dropcap="dropcap">
    Subvéniat nobis, Dómine, beátæ Maríæ Matris tuæ ac nostræ Mediatrícis, orátio: ut per hæc sacrosáncta commércia, tua grátia largiénte, ad redemptiónis ætérnæ proficiámus augméntum: Qui vivis et regnas.
</p>

<h2>
    <span class="rubric">Pro S. Petronilla <br /> Postcommunio</span>
</h2>

<p  dropcap="dropcap">
    Cælésti alimónia refécti, súpplices te, Dómine, deprecámur: ut beátæ Angelæ précibus et exémplo ab omni labe mundáti, et córpore tibi placeámus, et mente. (Per Dóminum.)
</p>

<h2>
    <span class="rubric">Pro S. Petronilla <br/> Postcommunio</span>
</h2>

<p  dropcap="dropcap">
    Satiásti, Dómine, famíliam tuam munéribus sacris: ejus, quǽsumus, semper, interventióne nos réfove, cujus sollémnia celebrámus. Per Dóminum.
</p>

<break />

</body>