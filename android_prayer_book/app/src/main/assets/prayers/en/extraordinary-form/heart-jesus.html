<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
    <title>Feria V infra Octavam Sacrat. Cordis Jesu - Eucharistici Cordis Jesu</title>
<meta http-equiv="content-type" content="text/html; charset=UTF-8"/>
        <link href="../../style.css" rel="stylesheet"/>
        </head>
<body lang="en">

<feast day="Feria V infra Octavam Sacrat. Cordis Jesu" level="Duplex majus"><span class="upper"><span class="rubric">In Festo</span> <br/> Eucharistici Cordis Jesu</span></feast>


<p>
    &#182; <span class="rubric"> In Missis votivis extra Tempus Paschale omittuntur</span> Allel&#250;ja <span class="rubric">ad Introitum, Offertorum et Communionem.</span>
</p>

<div><div class="ref">Joann. 13, 1</div><div class="reading">Introitus</div></div><p dropcap="special">
    Sciens Jesus, quia venit hora ejus, ut tr&#225;nseat ex hoc mundo ad Patrem: cum dilex&#237;sset suos, qui erant in mundo, in finem dil&#233;xit eos. Allel&#250;ja, allel&#250;ja. Ps. 97, 1 Cant&#225;te D&#243;mino c&#225;nticum novum: quia mirab&#237;lia fecit. <span class="rubric"><span><span class="rubric">V.</span></span></span> Gl&#243;ria Patri.
</p>

<h2>
    <span class="rubric">Oratio</span>
</h2>
<p dropcap="dropcap">
    D&#243;mine Jesu Christe, qui, div&#237;tias am&#243;ris tui erga h&#243;mines eff&#250;ndens, Euchar&#237;sti&#230; Sacram&#233;ntum condid&#237;sti: da nobis, qu&#509;sumus; ut amant&#237;ssimum Cor tuum dil&#237;gere, et tanto Sacram&#233;nto digne, semper uti vale&#225;mus: qui vivis.
</p>

<div><strong>L&#233;ctio Ep&#237;stol&#230; be&#225;ti Pauli Ap&#243;stoli ad Eph&#233;sios</strong><div class="rubric" style="text-align:center">Ephes. 3, 8-19</div></div><p dropcap="dropcap">
    Fratres: Mihi, &#243;mnium sanct&#243;rum m&#237;nimo, data est gr&#225;tia h&#230;c, in g&#233;ntibus evangeliz&#225;re investig&#225;biles div&#237;tias Christi, et illumin&#225;re omnes, qu&#230; sit dispens&#225;tio sacram&#233;nti absc&#243;nditi a s&#509;culis in Deo, qui &#243;mnia cre&#225;vit; ut innot&#233;scat princip&#225;tibus et potest&#225;tibus in c&#230;l&#233;stibus per eccl&#233;siam, multif&#243;rmis sapi&#233;ntia Dei, sec&#250;ndum pr&#230;finiti&#243;nem s&#230;cul&#243;rum, quam fecit in Christo Jesu, D&#243;mino nostro; in quo hab&#233;mus fid&#250;ciam, et acc&#233;ssum in confid&#233;ntia per fidem ejus. Propter quod peto, ne defici&#225;tis in tribulati&#243;nibus meis pro vobis; qu&#230; est gl&#243;ria vestra. Hujus rei gr&#225;tia flecto g&#233;nua mea ad Patrem D&#243;mini nostri Jesu Christi, ex quo omnis pat&#233;rnitas in c&#230;lis et in terra nomin&#225;tur, ut det vobis sec&#250;ndum div&#237;tias gl&#243;ri&#230; su&#230;, virt&#250;te corrobor&#225;ri per Sp&#237;ritum ejus in interi&#243;rem h&#243;minem, Christum habit&#225;re per fidem in c&#243;rdibus vestris: in carit&#225;te radic&#225;ti et fund&#225;ti, ut poss&#237;tis compreh&#233;ndere cum &#243;mnibus sanctis, qu&#230; sit latit&#250;do, et longit&#250;do, et subl&#237;mitas, et prof&#250;ndum: scire &#233;tiam superemin&#233;ntem sci&#233;nti&#230; carit&#225;tem Christi, ut imple&#225;mini in omnem plenit&#250;dinem Dei.
</p>

<p>
    <span class="rubric">Graduale Isai. 12, 6</span> Exs&#250;lta et lauda habit&#225;tio Sion, quia magnus in m&#233;dio tui Sanctus Isra&#235;l. <span class="rubric"><span><span class="rubric">V.</span> Ibid., 4</span></span> Notas f&#225;cite in p&#243;pulis adinventi&#243;nes ejus.
</p>

<p>
    Allel&#250;ja, allel&#250;ja. <span class="rubric"><span><span class="rubric">V.</span> Zach. 9, 17</span></span> Quid bonum ejus est, et quid pulchrum ejus, nisi frum&#233;ntum elect&#243;rum et vinum g&#233;rminans v&#237;rgines? Allel&#250;ja.
</p>

<hr class="rubric"/>

<p>
    <span class="rubric">In Missis votivis post Septuagesimam, omissis</span> Allel&#250;ja, <span class="rubric">et Versu sequenti, dicitur</span>
</p>

<p>
    <span class="rubric">Tractus Ps. 35, 8-10</span> Filii h&#243;minum in t&#233;gmine al&#225;rum tu&#225;rum, D&#243;mine, sper&#225;bunt. <span class="rubric"><span><span class="rubric">V.</span></span></span> Inebriab&#250;ntur ab ubert&#225;te domus tu&#230;; torr&#233;nte volupt&#225;tis tu&#230; pot&#225;bis eos. <span class="rubric"><span><span class="rubric">V.</span></span></span> Qu&#243;niam apud te est fons vit&#230;: et in l&#250;mine tuo vid&#233;bimus lumen.
</p>

<p class="rubric">
    Tempore autem Paschali omittitur Graduale, et ejus loco dicitur:
</p>

<p>
    Allel&#250;ja, allel&#250;ja. <span class="rubric"><span><span class="rubric">V.</span> Zach. 9, 17</span></span> Quid bonum ejus est et quid pulchrum ejus, nisi frum&#233;ntum elect&#243;rum et vinum g&#233;rminans v&#237;rgines? Allel&#250;ja. <span class="rubric"><span><span class="rubric">V.</span>x Ps. 67, 4 et 11</span></span> Justi epul&#233;ntur, et exs&#250;ltent in consp&#233;ctu Dei. Par&#225;sti in dulc&#233;dine tua p&#225;uperi, Deus. Allel&#250;ja.
</p>

<div><div>&#10016; </div><strong><span class="rubric">S</span>equ&#233;ntia sancti Evang&#233;lii sec&#250;ndum Lucam</strong><div class="rubric" style="text-align:center">Luc. 22, 15-20</div></div><p dropcap="dropcap">
    In illo t&#233;mpore: Dixit Jesus disc&#237;pulis suis: Desid&#233;rio desider&#225;vi hoc pascha manduc&#225;re vob&#237;scum, &#225;ntequam p&#225;tiar. Dico enim vobis, quia ex hoc non manduc&#225;bo illud, donec imple&#225;tur in regno Dei. Et acc&#233;pto c&#225;lice, gr&#225;tias egit, et dixit: Acc&#237;pite et div&#237;dite inter vos. Dico enim vobis, quod non bibam de generati&#243;ne vitis donec regnum Dei v&#233;niat. Et acc&#233;pto pane, gr&#225;tias egit, et fregit, et dedit eis, dicens: Hoc est corpus meus, quod pro vobis datur: hoc f&#225;cite in meam commemorati&#243;nem. Sim&#237;liter et c&#225;licem, postquam coen&#225;vit, dicens: Hic est calix novum testam&#233;ntum in s&#225;nguine meo, qui pro vobis fund&#233;tur.
</p>

<p>
    <span class="rubric">C</span>redo.
</p>

<p>
    <span class="rubric">Offertorium Ps. 30, 20</span> Quam magna multit&#250;do dulc&#233;dinis tu&#230;, D&#243;mine, quam abscond&#237;sti tim&#233;ntibus te! Allel&#250;ja.
</p>

<h2>
    <span class="rubric">Secreta</span>
</h2>
<p dropcap="dropcap">
    Tu&#233;re nos, D&#243;mine tua tibi holoc&#225;usta offer&#233;ntes: ad qu&#230; ut ferv&#233;ntius corda nostra pr&#230;par&#233;ntur, flammis ad&#250;re tu&#230; div&#237;n&#230; carit&#225;tis. Qui vivis.
</p>

<p>
    &#182; &#160;<span class="rubric">Pr&#230;fatio de Sacr. Corde Jesu.</span>
</p>

<p>
    <span class="rubric">Communio Matth. 28, 20</span> Ecce, ego vob&#237;scum sum &#243;mnibus di&#233;bus usque ad consummati&#243;nem s&#509;culi: dicit D&#243;minus. Allel&#250;ja.
</p>

<h2>
    <span class="rubric">Postcommunio</span>
</h2>

<p dropcap="dropcap">
    Div&#237;nis donis Cordis tui sati&#225;ti: qu&#509;sumus, D&#243;mine Jesu, ut in tui semper am&#243;re perman&#233;re et usque in finem cr&#233;scere mere&#225;mur: Qui vivis.
</p>

</body></html>