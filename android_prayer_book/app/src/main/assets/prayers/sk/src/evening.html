<html>
<head>
    <title>Večerné modlitby</title>
</head>
<body>

<h1>4. Večerné modlitby</h1>

<p class="instruction">
    V určenú hodinu v programe dňa, sa treba pomodliť vešpery. Po ich zakončení lektor
    predmodlieva prosby k svätému Pavlovi.
    Nasledovne predstavený prečíta z nekrológu
    nasledujúceho dňa mená zomrelých a ukončí
    modlitbou za zosnulých. Modlitbu „Anjel Pána“ sa treba pomodliť na začiatku večerných modlitieb, alebo po večeri - v súlade s programom dňa.
</p>

<h2>Prosby k sv. Pavlovi Prvému Pustovníkovi</h2>

<div class="prayer-group">
    <litany responce="oroduj za nás.">
        Svätý Pavol, otec nášho rádu,
        Svätý Pavol, verný nasledovník Krista,
        Svätý Pavol, muž silnej a živej viery,
        Svätý Pavol, milovník samoty,
        Svätý Pavol, neúnavný v modlitbe a pokání, Svätý Pavol, trpezlivý v znášaní útrap života na púšti,
        Svätý Pavol, obetavo milujúci Kristovu Cirkev a celé ľudstvo,
        Svätý Pavol, vzor vytrvalosti na zvolenej životnej ceste,
        Svätý Pavol, v hodine smrti pripravený na stretnutie s Bohom.
    </litany>
</div>

<div class="prayer-group">
    <litany responce="vypros nám u Boha.">
        Aby sme s vierou žili naše rehoľné povolanie,

        Aby sme sa vypĺňaním rehoľných sľubov stávali podobní Kristovi,
        Aby sme zachovávali Kristov príkaz: milovať každého človeka,
        Aby sme sa vedeli dobre a vytrvalo modliť,
        Aby sme kajúcnosťou mali účasť na Kristovej spásonosnej láske,
        Aby nás neovládalo pokušenie ľahkého života, Aby sme rozvážne používali plody zeme, výdobytky techniky a kultúry,
        Aby sme odvážne napredovali k dokonalej láske podľa Evanjelia,
        Aby sme sa cítili zodpovední za náš rád a jeho apoštolské poslanie,
        Aby sme so zápalom ohlasovali slávu Márie, Matky nášho rádu.
    </litany>
</div>

<div class="prayer-group">
    <litany responce="prosíme ťa, Kriste, vyslyš nás.">
        Na príhovor blahoslavenej Panny, Kráľovnej pustovníkov a Opatrovateľky nášho rádu,
        Pre zásluhy všetkých Svätých nášho rádu,
        Aby si naše rehoľné spoločenstvo rozhojnil v počte a v čnostiach,
        Aby si naše rodiny, konfrátrov a dobrodincov bohato obdaroval milosťami,
        Aby si preukázal svoje milosrdenstvo bratom, ktorí od nás odišli,
        Aby si zmenil naše chyby a nedostatky v láske, Aby si nepriateľov Cirkvi obdaril milosťou obrátenia,
        Aby si našich zosnulých spolubratov, rodičov, príbuzných, konfrátrov a dobrodincov obdaroval večnou radosťou.
    </litany>
</div>

<div class="prayer-group">
    <prayer class="leader" red="P.">Oroduj za nás svätý Pavol Prvý Pustovník</prayer>
    <prayer red="V.">Aby sme sa stali hodní Kristových prisľúbení.</prayer>
</div>

<div class="prayer-group">
    <prayer red="P."><strong>Modlime sa:</strong><br />
        Bože, vďaka tebe dosiahol svätý
        Pavol, náš otec, na púšti svätosť. Daj, prosíme, aby sme sa na jeho orodovanie zdokonaľovali v modlitbe a v službe, a tak sa s láskou približovali k tebe. Skrze Krista, nášho Pána.
    </prayer>
    <prayer red="V.">Amen.</prayer>
</div>

<h2>Modlitby za zosnulých</h2>

<div class="prayer-group">
    <prayer class="leader" red="P.">Naši zosnulí spolubratia, ktorých výročie smrti si pripomíname zajtra:&hellip;</prayer>

    <prayer class="leader" red="P.">Modlime sa za všetkých našich zosnulých spolubratov
    </prayer>
    <p class="instruction">(krátke mlčanie)</p>
</div>

<div class="prayer-group">
    <prayer class="leader" red="P.">Bože, ty dávaš odpustenie atúžiš po spáse človeka, prosíme ťa, pre tvoju dobrotu a na príhovor Najsvätejšej Márie, vždy Panny, a všetkých tvojich svätých, daj, aby naši bratia, rodičia, súrodenci, príbuzní a dobrodinci, ktorí odišli s tohto sveta, dosiahli podiel na večnom šťastí. Skrze Krista nášho Pána.
    </prayer>
    <prayer red="V.">Amen.</prayer>
</div>

<div class="prayer-group">
    <prayer class="leader" red="P.">Odpočinutie večné daj im, Pane.</prayer>
    <prayer red="V.">A svetlo večné nech im svieti.</prayer>
    <prayer class="leader" red="P.">Nech odpočívajú v pokoji.</prayer>
    <prayer red="V.">Amen.</prayer>
</div>

<p class="instruction">Po prijatí správy o smrti spolubrata treba
    dodať:</p>

<div class="prayer-group">
    <prayer class="leader" red="P.">Pane, milosrdný Bože, prosíme ťa, prijmi tvojho zosnulého služobníka a nášho spolubrata
        <span class="rubric">N. N.</span>, aby mohol odpočívať v tvojej sláve spolu so všetkými svätými. Skrze Krista, nášho Pána.
    </prayer>
    <prayer red="V.">Amen.</prayer>
</div>

<div class="prayer-group">
    <prayer class="leader" red="P.">Odpočinutie večné daj im, Pane.</prayer>
    <prayer red="V.">A svetlo večné nech im svieti.</prayer>
    <prayer class="leader" red="P.">Nech odpočívajú v pokoji.</prayer>
    <prayer red="V.">Amen.</prayer>
</div>

</body>
</html>
