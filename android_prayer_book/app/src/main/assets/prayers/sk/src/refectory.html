<html>
<head>
    <title>Modlitba v refektóriu</title>
</head>
<body>

<h1>7. Modlitba v refektóriu</h1>

<h2>7.1 Modlitba pred jedlom</h2>

<div class="prayer-group">
    <prayer class="leader" red="P.">V mene Otca i Syna i Ducha Svätého.
    </prayer>
    <prayer red="V.">Amen
    </prayer>
</div>

<div class="prayer-group">
    <prayer class="leader" red="P.">Zvelebujeme ťa, Pane, ktorý si nás pozval na hody Baránka.
    </prayer>
    <prayer red="V.">Ty si nás zhromaždil pri svojom stole a hojne nám dávaš zo svojich darov.
    </prayer>
</div>

<div class="prayer-group">
    <prayer class="leader" red="P.">Oči všetkých sa s nádejou obracajú k tebe.
    </prayer>
    <prayer red="V.">A ty im dávaš pokrm v pravý čas.

    </prayer>
</div>

<div class="prayer-group">
    <prayer class="leader" red="P.">Otče náš&hellip;</prayer>
</div>

<h4>Nedeľa</h4>
<div class="prayer-group">
    <prayer red="P.">Trojjediný Bože, požehnaj <span class="cross">†</span> nás a tieto dary, aj tých, ktorí ich pripravili a nauč nás deliť sa so všetkými o chlieb aradosť. Ktorý žiješ a kraľuješ na veky vekov.
    </prayer>
    <prayer red="V.">Amen</prayer>
</div>

<h4>Pondelok</h4>
<div class="prayer-group">
    <prayer red="P.">Bože, Všemohúci Otče, požehnaj <span class="cross">†</span> nás a tieto dary, aby nás posilňovali k plneniu tvojej vôle. Skrze Krista nášho Pána.
    </prayer>
    <prayer red="V.">Amen</prayer>
</div>

<h4>Utorok</h4>
<div class="prayer-group">
    <prayer red="P.">Pane Bože, požehnaj <span class="cross">†</span> nás a tieto dary, ktoré z tvojej štedrosti budeme požívať. Skrze Krista, nášho Pána.
    </prayer>
    <prayer red="V.">Amen</prayer>
</div>

<h4>Streda</h4>
<div class="prayer-group">
    <prayer red="P.">Pane Bože, požehnaj <span class="cross">†</span> nás i tieto dary a daj, aby sme mali podiel na nebeskej hostine. Skrze Krista, nášho Pána.
    </prayer>
    <prayer red="V.">Amen</prayer>
</div>

<h4>Štvrtok</h4>
<div class="prayer-group">
    <prayer red="P.">Pane, ktorý si sa dal poznať učeníkom pri lámaní chleba, požehnaj <span class="cross">†</span> nás i tieto dary a posväť nás svojou prítomnosťou. Ktorý žiješ a kraľuješ na veky vekov.
    </prayer>
    <prayer red="V.">Amen</prayer>
</div>

<h4>Piatok</h4>
<div class="prayer-group">
    <prayer red="P.">Bože, Otče, požehnaj <span class="cross">†</span> nás, tvoje dary, aj tých, čo ich pripravili a daj, aby sme boli bratmi pri stole, aj v každodennom živote. Skrze Krista nášho Pána.
    </prayer>
    <prayer red="V.">Amen</prayer>
</div>

<h4>Sobota</h4>
<div class="prayer-group">
    <prayer red="P.">Bože, Otec všetkého dobra, požehnaj <span class="cross">†</span> nás a tieto dary, ktorými nás udržiavaš pri živote a sile, daj, aby nás toto spoločné stolovanie posilňovalo vo vzájomnej láske. Skrze Krista, nášho Pána.
    </prayer>
    <prayer red="V.">Amen</prayer>
</div>

<h4>Slávnosť</h4>
<div class="prayer-group">
    <prayer red="P.">Pane Bože, požehnaj <span class="cross">†</span> nás, tieto dary, aj tých, ktorí ich pripravili; nauč nás deliť sa s ostatnými o chlieb i radosť, ktorá sa v nás rodí pri prežívaní tejto slávnosti. Skrze Krista, nášho Pána.
    </prayer>
    <prayer red="V.">Amen</prayer>
</div>

<h4>V adventnom období</h4>
<div class="prayer-group">
    <prayer red="P.">Bože, Nebeský Otče, požehnaj <span class="cross">†</span> nás i tieto dary, ktoré sú znamením tvojej lásky a zvestujú nám narodenie Ježiša Krista &mdash; Svetlo, ktoré osvecuje každého človeka. Ktorý žije a kraľuje na veky vekov.

    </prayer>
    <prayer red="V.">Amen</prayer>
</div>

<h4>Na vigíliu Narodenia Pána</h4>

<p class="instruction">
    Celá komunita sa zhromaždí vrefektóriu. Na začiatku predstavený, alebo kantor zaintonuje spev koledy. Počas spevu sa môžu zažať všetky svetlá. Po ukončení spevu treba prečítať úryvok zo Svätého písma, ktorý zvestuje narodenie Pána Ježiša (Lk 2, 1-20). Potom sa predstavený pomodlí modlitbou, ktorá je umiestnená nižšie (ktorá sa nachádza dolu), zloží komunite blahoželanie ksviatkom, pozve prítomných k osobným blahoželaniam a k podeleniu sa štedrovečernou oplátkou. Počas požívania štedrej večery sa navrhuje aj spev kolied.
</p>

<div class="prayer-group">
    <prayer red="P.">Pane, Všemohúci Bože, požehnaj <span class="cross">†</span> nás, štedrovečernú oplátku a pokrm a daj nám porozumieť tvojej láske, milosrdenstvu a dobrote prejavenej nám narodením tvojho Syna, Ježiša Krista.
        Prosíme ťa za tých ľudí vo svete, ktorí pre hlad, vojnu, nenávisť a utrpenie nemôžu zakúsiť tvoju lásku. Otvor naše oči asrdcia na potreby všetkých, ktorí očakávajú našu lásku, najmä úbohých, chorých, opustených, našich spolubratov, rodičov, príbuzných a dobrodincov. Nech nás tento posvätný čas nadchne k takému správaniu, aby všetci ľudia mohli spoznať tvoju lásku, že si ty, Bože, Otcom všetkých. O to ťa prosíme skrze Krista, nášho Pána.
    </prayer>
    <prayer red="V.">Amen</prayer>
</div>

<h4>Vo vianočnom období</h4>
<div class="prayer-group">
    <prayer red="P.">Bože, Všemohúci Otče, ktorý cez narodenie svojho Syna, Ježiša Krista, posväcuješ život v rodine, požehnaj <span class="cross">†</span> nás i tieto dary a sprav aby sme s radosťou prežívali prítomnosť Slova, ktoré sa stalo Telom a prebývalo medzi nami. Ktorý žije a kraľuje na veky vekov.
    </prayer>
    <prayer red="V.">Amen</prayer>
</div>

<h4>V pôstnom období</h4>
<div class="prayer-group">
    <prayer red="P.">Pane Ježišu Kriste, požehnaj <span class="cross">†</span> nás i tieto dary. Sprav, aby sme sa postili s radostným srdcom a pripomínajúc si tvoje umučenie a smrť na kríži, nehľadali pokrm, ktorý sa stráca, ale trvá naveky. Ktorý žiješ a kraľuješ na veky vekov.

    </prayer>
    <prayer red="V.">Amen</prayer>
</div>

<h4>V nedeľu zmŕtvychvstania Pána</h4>

<p class="instruction">
    V určenom čase, na vigíliu alebo v ranných hodinách na slávnosť Zmŕtvychvstania Pána predstavený alebo kláštorný ekonóm oblečený do superky a štóly, posvätí veľkonočné pokrmy.
</p>
<div class="prayer-group">
    <prayer red="P.">Pane Ježišu Kriste, s radosťou ťa zvelebujeme za Tvoje zmŕtvychvstanie i za to, že si sa zjavil učeníkom pri lámaní chleba. Teraz ťa prosíme, požehnaj <span class="cross">†</span> nás a tieto veľkonočné dary a daj, aby sme ich požívali spolu s bratmi a stali sa účastníkmi nebeskej hostiny v tvojom kráľovstve. Ktorý žiješ a kraľuješ na veky vekov.

    </prayer>
    <prayer red="V.">Amen</prayer>
</div>

<h4>Vo veľkonočnom období</h4>
<div class="prayer-group">
    <prayer red="P.">Pane a Bože náš, ty si porazil smrť a otvoril si nám brány večného života. Požehnaj <span class="cross">†</span> nás i tieto dary a daj, aby sme ich požívali s vďačnosťou a stali sa tak hodnými zasadnúť v kráľovstve tvojho zmŕtvychvstalého Syna, ktorý s tebou žije a kraľuje na veky vekov.
    </prayer>
    <prayer red="V.">Amen</prayer>
</div>

<h4>Na slávnosť Zoslania Ducha Svätého</h4>
<div class="prayer-group">
    <prayer red="P.">Bože, Všemohúci Otče, cez tajomstvo dnešného dňa posväcuješ svoju Cirkev. Prosíme ťa, požehnaj <span class="cross">†</span> nás i tento pokrm a zošli dary Ducha Svätého na celú zem. Srdcia tvojich veriacich naplň znamením jednoty, lásky a pokoja, ktoré si udelil svojim učeníkom zhromaždeným vo večeradle. Skrze Krista nášho Pána.
    </prayer>
    <prayer red="V.">Amen</prayer>
</div>

<h2>7.2 Modlitba po jedle</h2>

<div class="prayer-group">
    <prayer class="leader" red="P.">Požehnaný si, Bože, vo svojich daroch.
    </prayer>
    <prayer red="V.">A svätý vo všetkých svojich dielach. Tvoja je
        moc i sláva naveky.
    </prayer>
</div>

<div class="prayer-group">
    <prayer class="leader" red="P.">Zvelebujte so mnou Pána.
    </prayer>
    <prayer red="V.">Spolu oslavujme jeho meno.
    </prayer>
</div>

<div class="prayer-group">
    <prayer class="leader" red="P.">Sláva Otcu i Synu i Duchu Svätému;
    </prayer>
    <prayer red="V.">Ako bolo na počiatku, tak nech je i teraz i
        vždycky i na veky vekov. Amen
    </prayer>
</div>

<h4>Nedeľa</h4>
<div class="prayer-group">
    <prayer red="P.">Nebeský Otče, ďakujeme ti za tieto dary, ktoré sme požívali z tvojej dobroty. Zaisti chlieb tým, ktorým chýba a nám daj túžbu po nebeských daroch. Skrze Krista, nášho Pána.
    </prayer>
    <prayer red="V.">Amen</prayer>
</div>

<h4>Pondelok</h4>
<div class="prayer-group">
    <prayer red="P.">Nekonečne dobrý Otče, buď pochválený za všetky tvoje dobrodenia. Skrze Krista, nášho Pána.
    </prayer>
    <prayer red="V.">Amen</prayer>
</div>

<h4>Utorok</h4>
<div class="prayer-group">
    <prayer red="P.">Ďakujeme ti, Pane, za pokrm, ktorý si nám zabezpečil a daj, aby sme ochotne a neustále slúžili blížnym a tebe. Ktorý žiješ a kraľuješ na veky vekov.
    </prayer>
    <prayer red="V.">Amen</prayer>
</div>

<h4>Streda</h4>
<div class="prayer-group">
    <prayer red="P.">Bože, Otče, čo rukou svojej prozreteľnosti hojne kŕmiš všetko čo žije, prijmi od nás vďaku za toto jedlo. Skrze Krista, nášho Pána.
    </prayer>
    <prayer red="V.">Amen</prayer>
</div>

<h4>Štvrtok</h4>
<div class="prayer-group">
    <prayer red="P.">Pane a Bože, ďakujeme ti za dobrodenia, ktorými nás obdarúvaš a prosíme, nech je vždy s nami tvoje požehnanie. Skrze Krista, nášho pána.
    </prayer>
    <prayer red="V.">Amen</prayer>
</div>

<h4>Piatok</h4>
<div class="prayer-group">
    <prayer red="P.">Bože, darca každého dobra, z tvojej dobroty pokrmom posilnení, ochotne ideme plniť tvoju vôľu. Ktorý žiješ a kraľuješ na veky vekov.
    </prayer>
    <prayer red="V.">Amen</prayer>
</div>

<h4>Sobota</h4>
<div class="prayer-group">
    <prayer red="P.">Bože Otče, ktorý si službou Panny Márie a svätého Jozefa živil svojho syna Ježiša Krista, požehnaj všetkých, ktorí nám pripravili tento pokrm a nás urob citlivými na potreby iných. Skrze Krista, nášho Pána.
    </prayer>
    <prayer red="V.">Amen</prayer>
</div>

<h4>Slávnosť</h4>
<div class="prayer-group">
    <prayer red="P.">Pane a Bože náš, žehnaj všetkým, ktorí nám pomáhajú z lásky k tebe. Skrze Krista, nášho Pána.
    </prayer>
    <prayer red="V.">Amen</prayer>
</div>

<h4>V adventnom období</h4>
<div class="prayer-group">
    <prayer red="P.">Pane Ježišu, Majster a Spasiteľ sveta, ktorého príchod očakávame, ďakujeme ti za tvoju prítomnosť počas tohto pokrmu. Sprav, aby všetci ľudia mohli poznať teba v tajomstve tvojho narodenia a prežívať približujúce sa sviatky v radosti a pokoji. Ty žiješ a kraľuješ na veky vekov.
    </prayer>
    <prayer red="V.">Amen</prayer>
</div>

<h4>Na štedrú večeru</h4>
<div class="prayer-group">
    <prayer red="P.">Pane a Bože náš, ty si učinil, že táto presvätá noc nám zažiarila jasom pravého svetla. Daj, aby sme boli účastníkmi radostnej nebeskej hostiny Krista, ktorého tajomstvo vtelenia sme spoznali na zemi. Ty žiješ a kraľuješ na veky vekov.
    </prayer>
    <prayer red="V.">Amen</prayer>
</div>

<h4>Vo vianočnom období</h4>
<div class="prayer-group">
    <prayer red="P.">Bože, náš Otče, vďační sme za dar tvojho Jednorodeného Syna, ktorý prišiel na svet, aby nám dal večný život. Ďakujeme ti tiež za dary, ktorými nás udržiavaš v pozemskom živote. Skrze Krista, nášho Pána.
    </prayer>
    <prayer red="V.">Amen</prayer>
</div>

<h4>V pôstnom období</h4>
<div class="prayer-group">
    <prayer red="P.">Pane a Bože náš, vďační sme za tvoje dary a za možnosť zúčastniť sa štyridsaťdňového pôstneho obdobia. Nech nám to pomôže dokonalejšie nasledovať tvojho Syna Ježiša Krista, ktorý žije a kraľuje na veky vekov.
    </prayer>
    <prayer red="V.">Amen</prayer>
</div>

<h4>V nedeľu zmŕtvychvstania Pána</h4>
<div class="prayer-group">
    <prayer red="P.">Pane a Bože náš, darca všetkého dobra, naplň naše srdcia veľkonočnou radosťou. Dal si sa nám za pokrm pochádzajúci zo zeme, daj aby v nás navždy trval nový život, ktorý si nám získal cez svoju smrť a zmŕtvychvstanie. Ty žiješ a kraľuješ na veky vekov.
    </prayer>
    <prayer red="V.">Amen</prayer>
</div>

<h4>Vo veľkonočnom období</h4>
<div class="prayer-group">
    <prayer red="P.">Všemohúci večný Bože, ty si nás povolal k účasti na sláve tvojho zmŕtvychvstalého Syna. Prijmi našu vďačnosť apomôž nám plnením tvojej vôle stať sa účastníkmi nebeskej hostiny a dosiahnuť miesto, ktoré si nám pripravil od stvorenia sveta. Skrze Krista, nášho Pána.
    </prayer>
    <prayer red="V.">Amen</prayer>
</div>

<h4>Na slávnosť Zoslania Ducha Svätého</h4>
<div class="prayer-group">
    <prayer red="P.">Pane Ježišu Kriste, ďakujeme ti za tvoje dary, ktoré sme požívali. Prosíme ťa, zošli nám ducha lásky, sily a vernosti, aby sme ako noví ľudia víťazne prešli životom a mohli sa tešiť z darov pripravených v nebeskom kráľovstve. Lebo ty žiješ a kraľuješ na veky vekov.
    </prayer>
    <prayer red="V.">Amen</prayer>
</div>

</body>
</html>