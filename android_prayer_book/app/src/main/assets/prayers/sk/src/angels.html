<html>
<head>
    <title>Prosby k Anjelom strážnym</title>
</head>
<body>

<h1>Prosby k Anjelom strážnym</h1>


<div class="prayer-group">
    <litany responce="oroduj za nás.">
        Svätá Mária, Kráľovná anjelov,
    </litany>
    <litany responce="orodujte za nás.">
        Svätí anjeli, naši strážcovia,
        Svätí anjeli, ktorí neustále „svätý“ Bohu spievate,
        Svätí anjeli, ktorí myšlienky naše Božím svetlom osvecujete,
        Svätí anjeli, ktorí ste sa z lásky stali strážcami ľudí,
        Svätí anjeli, ktorí ste poslaní ako pomocníci tým, čo majú dosiahnuť spásu,
        Svätí anjeli, ktorí sa stále pozeráte na tvár nebeského otca,
        Svätí anjeli, ktorí sa radujete z obrátenia každého hriešnika,
        Svätí anjeli, ktorí ste vyviedli Lóta z miesta zatratenia,
        Svätí anjeli, ktorí ste na hore Sinaj dali Mojžišovi slová života,
        Svätí anjeli, ktorí ste zvestovali radosť a pokoj pri narodení Pána,
        Svätí anjeli, ktorí ste na púšti slúžili Kristovi Pánovi,
        Svätí anjeli, ktorí ste sa pri hrobe Pánovom zjavili v snehobielych rúchach,
        Svätí anjeli, ktorí ste pri Nanebovstúpení potešovali Pánových učeníkov,
        Svätí anjeli, ktorí na konci sveta zhromaždíte Božích vyvolených,
        Svätí anjeli, ktorí odlúčite zlých od dobrých,
        Svätí anjeli, ktorí prinášate pred Božiu tvár pobožné modlitby,
        Svätí anjeli, ktorí vovádzate do neba duše spravodlivých,
        Svätí anjeli, ktorým je zverená starostlivosť o národy a štáty,
        Svätí anjeli, ktorí zachraňujete ľudí z rôznych nebezpečenstiev,
    </litany>
</div>

<div class="prayer-group">
    <litany responce="vyslyš nás Pane.">
        My hriešni k tebe Bože voláme,
        Skrze modlitby svätých anjelov, našich strážcov,
        Odpusti nám naše hriechy,
        Chráň deti a mládež od hriechu,
        Posilňuj náš rád vo vernosti svojmu poslaniu, Ochraňuj Kristovu Cirkev pred útokmi nepriateľov,
        Vnukni nám všetkým ešte väčšiu úctu k svätým anjelom,
        Daj nám veľký dar zotrvať v posväcujúcej milosti,
    </litany>
</div>

<div class="prayer-group">
    <prayer class="leader" red="P.">Budem ti spievať uprostred anjelov.</prayer>
    <prayer red="V.">Vzdám ti úctu v tvojom svätom príbytku
        a budem ďakovať tvojmu menu.
    </prayer>
</div>

<div class="prayer-group">
    <prayer red="P."><strong>Modlime sa:</strong><br />
        Bože, ty nám posielaš vo svojej nesmiernej prozreteľnosti svätých anjelov za strážcov, pokorne ťa prosíme, daj nám pod ich opaterou ustavične nachádzať ochranu a tešiť sa v ich spoločnosti vo večnosti. Skrze Krista, nášho Pána.
    </prayer>
    <prayer red="V.">Amen.</prayer>
</div>

</body>
</html>