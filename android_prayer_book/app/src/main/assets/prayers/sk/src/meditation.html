<html>
<head>
    <title>Druhá meditácia</title>
</head>
<body>

<h1>3. Druhá meditácia</h1>

<p class="instruction">
    V stanovenom čase, v súlade s § 28, treba si vykonať druhú meditáciu, ktorá sa môže nahradiť inou formou modlitby alebo pobožnosti. Pred a po meditácii sa treba pomodliť zodpovedajúcu modlitbu.
</p>

<p class="instruction">
    Pred meditáciou:
</p>

<div class="prayer-group">
    <prayer red="P.">Môj Pane a Bože! Silne verím, že si tu prítomný a že tvoje oči hľadia na mňa. Keď kľačím pred tebou, uvedomujem si, že nie som hodný prebývať pred tvojou tvárou. Naplnený dôverou v tvoju nekonečnú dobrotu, pokorne ťa prosím o milosť, aby som túto meditáciu vykonal k tvojej väčšej sláve a pre môj duchovný úžitok. Osvieť môj rozum, povzbuď moje srdce, posilni moju vôľu, aby som ťa lepšie spoznal, viac miloval averne ti slúžil. Prosím ťa oto na príhovor Najsvätejšej Panny Márie, svätého Pavla – Otca nášho rádu a môjho anjela strážcu.</prayer>
    <prayer red="V.">Amen.</prayer>
</div>

<div class="prayer-group">
    <prayer class="leader" red="P.">Kráľovná pustovníkov.</prayer>
    <prayer red="V.">Oroduj za nás.</prayer>
    <prayer class="leader" red="P.">Matka nášho rádu.
    </prayer>
    <prayer red="V.">Oroduj za nás.
    </prayer>
</div>
<p class="instruction">Po meditácii:</p>

<div class="prayer-group">
    <prayer red="P.">Ďakujem ti, Bože za svetlo a milosti, ktoré si mi udelil počas meditácie. Rozhodol som sa zotrvať v sústredení a rásť v láske k tebe. Premeň ma, aby som sa stal vnímavý na tvoj hlas a ochotný pomáhať blížnym. Panna Mária, do tvojich rúk vkladám prosbu o vytrvanie v mojich predsavzatiach a v láske.</prayer>
    <prayer red="V.">Amen.
    </prayer>
</div>

</body>
</html>