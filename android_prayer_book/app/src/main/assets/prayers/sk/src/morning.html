<html>
<head>
    <title>Ranné modlitby</title>
    <script type="text/javascript" src="../toggle.js"><!-- // --></script>
</head>
<body onload="setup();">

<h1 class="section">A. Každodenné modlitby</h1>

<h1>1. Ranné modlitby</h1>

<div class="prayer-group">
<prayer class="leader" red="P.">V mene Otca i Syna i Ducha Svätého</prayer>
<prayer red="V.">Amen.</prayer>
</div>

<div class="prayer-group">
<prayer class="leader" red="P.">Večný Otče,r</prayer>
<prayer red="V.">zjednotení s úmyslami tvojho Syna, Ježiša Krista, oživení mocou Ducha Svätého, prizývajúc na orodovanie Bohorodičku Pannu Máriu, sv. Pavla, Patróna nášho rádu, a všetkých svätých, obetujeme ti všetky myšlienky, slová a skutky dnešného dňa, na väčšiu slávu tvoju, za naše posvätenie a spásu sveta.
</prayer>
</div>

<img class="menu" src="../menu.png" onclick="angelusToggle();" />


<div id="angelus">
<div class="prayer-group">
    <prayer class="leader" red="P.">Anjel Pána zvestoval Panne Márii.</prayer>
    <prayer red="V.">A ona počala z Ducha Svätého.</prayer>
</div>

<p class="indented-prayer"><em>Zdravas', Mária, milosti plná, Pán s tebou. Požehnaná si medzi ženami a požehnaný je plod života tvojho Ježiš.
</em></p>

<p class="indented-prayer"><em>Svätá Mária, Matka Božia, pros za nás hriešnych teraz i v hodinu smrti našej. Amen.
</em></p>

<div class="prayer-group">
    <prayer class="leader" red="P.">Hľa, služobnica Pána.</prayer>
    <prayer red="V.">Nech sa mi stane podľa tvojho slova.</prayer>
</div>

<p class="indented-prayer"><em>Zdravas Mária&hellip;</em></p>

<div class="prayer-group">
    <prayer class="leader" red="P.">A slovo sa telom stalo.</prayer>
    <prayer red="V.">A prebývalo medzi nami.</prayer>
</div>

<p class="indented-prayer"><em>Zdravas Mária&hellip;</em></p>

<div class="prayer-group">
    <prayer class="leader" red="P.">Oroduj za nás, svätá Božia Rodička.</prayer>
    <prayer red="V.">Aby sme sa stali hodní Kristových prisľúbení.</prayer>
</div>

<div class="prayer-group">
    <prayer red="P."><strong>Modlime sa:</strong><br />Bože, z anjelovho zvestovania vieme, že tvoj Syn Ježiš Kristus sa stal človekom; prosíme ťa, na orodovanie preblahoslavenej Panny Márie, vlej nám do duše svoju milosť, aby nás jeho umučenie a kríž priviedli k slávnemu vzkrieseniu. Skrze Krista, nášho Pána.
    </prayer>
    <prayer red="V.">Amen.</prayer>
</div>

</div>

<div id="regina-caeli">
    <p class="instruction">Vo veľkonočnom období namiesto Anjel Pána</p>
    <div class="prayer-group">
        <prayer class="leader" red="P.">Raduj sa, nebies Kráľovná, aleluja.
        </prayer>
        <prayer lines="lines" red="V.">Lebo koho si nosila, aleluja,
            z mŕtvych vstal, jak predpovedal, aleluja.
            Pros, aby nás k sebe prijal, aleluja.
        </prayer>
    </div>
    <div class="prayer-group">
        <prayer class="leader" red="P.">Raduj sa a veseľ sa, Panna Mária, aleluja.</prayer>
        <prayer red="V.">Lebo Pán naozaj vstal z mŕtvych, aleluja.</prayer>
    </div>
    <prayer red="P."><strong>Modlime sa:</strong><br />Bože, ty si zmŕtvychvstaním tvojho Syna, nášho Pána Ježiša Krista, potešil celý svet; prosíme ťa, daj, aby sme na príhovor jeho Rodičky Panny Márie dosiahli radosti večného života. Skrze Krista, nášho Pána.
    </prayer>
    <prayer red="V.">Amen.</prayer>
</div>

<hr class="rubric" />

<div class="prayer-group">
    <prayer class="leader" red="P.">Sláva Otcu i Synu i Duchu Svätému;</prayer>
    <prayer red="V.">Ako bolo na počiatku, tak nech je i
        teraz, i vždycky, i na veky vekov. Amen.
     </prayer>
</div>

<div class="prayer-group">
    <prayer class="leader" red="P.">Odpočinutie večné daj im, Pane,</prayer>
    <prayer red="V.">A svetlo večné nech im svieti</prayer>
    <prayer class="leader" red="P.">Nech odpočívajú v pokoji.</prayer>
    <prayer red="V.">Amen.</prayer>
</div>

<img class="menu" src="../menu.png" onclick="maryToggle();" />

<div id="mary-ordinary">
    <div class="prayer-group">
        <prayer class="leader" red="P.">Raduj sa Božia Rodička,</prayer>
        <prayer red="V.">Panna nepoškvrnená, raduj sa, lebo si od anjela prijala radosť. Raduj sa, lebo si porodila jas večného Svetla. Raduj sa, Matka, raduj sa Božia Rodička, ty jediná si Matkou nepoškvrnenou. Teba zvelebuje celé tvorstvo, Rodička Svetla! Buď nám ustavičnou Orodovnicou pred naším Pánom Ježišom Kristom.
        </prayer>
    </div>
</div>

<div id="mary-lent">
    <p class="instruction">V období veľkého pôstu</p>
    <div class="prayer-group">
        <prayer class="leader" red="P.">Pozdravujeme ťa, Bohorodička Mária!</prayer>
        <prayer red="V.">Ty si vo svätom panenskom lone objala Neobjateľného. Skrze teba oslavujeme Najsvä- tejšiu Trojicu, skrze teba sa radujú anjeli a archanjeli. Skrze teba ustupuje moc zla. Skrze teba sa ľudia obracajú k pokániu. Skrze teba jednorodený Boží Syn zažiaril ako svetlo tým, čo sedia vo tme a v tôni smrti. Skrze teba apoštoli ohlasovali spásu národom. Skrze teba
            vladári vládnu na pokyn Najsvätejšej Trojice.
        </prayer>
    </div>
</div>

<hr class="rubric" />

<div class="prayer-group">
    <prayer class="leader" red="P.">Najláskavejšia Panna Mária, príď nám na pomoc.</prayer>
    <prayer red="V.">V každom našom zármutku a utrpení.</prayer>
</div>

<div class="prayer-group">
    <prayer red="P."><strong>Modlime sa:</strong><br /> Pane, všemohúci Bože, ty si nám dal dožiť sa začiatku tohto dňa; chráň nás dnes svojou mocou, aby sme sa neklonili k hriechu, ale svojimi myšlienkami, slovami a skutkami konali, čo sa tebe páči. Skrze Krista nášho Pána.
    </prayer>
    <prayer red="V.">Amen.</prayer>
</div>

<div class="prayer-group">
    <prayer class="leader" red="P.">Anjel Boží,</prayer>
    <prayer red="V.">Strážca môj, tebe ma zveril dobrotivý Boh,
        prosím ťa, osvecuj, veď, stráž a usmerňuj ma.</prayer>
</div>

<h2>Modlitby pred a po meditácii</h2>

<p class="instruction">
    Modlitba pred meditáciou:
</p>

<div class="prayer-group">
    <prayer class="leader" red="P.">Príď, Duchu Svätý,</prayer>
    <prayer red="V.">naplň srdcia svojich veriacich a zapáľ v nás
        oheň svojej lásky, lebo ty si všetky národy združil v jednote viery.</prayer>
    <prayer class="leader" red="P.">Zošli Svojho Ducha a všetko bude stvorené. <span class="rubric">(</span>Aleluja<span class="rubric">)</span></prayer>
    <prayer red="V.">A obnovíš tvárnosť zeme. <span class="rubric">(</span>Aleluja<span class="rubric">)</span>
    </prayer>
</div>

<div class="prayer-group">
    <prayer red="P."><strong>Modlime sa:</strong><br />
        Večný Bože, ty osvecuješ srdcia
        veriacich svetlom Ducha Svätého; daj, prosíme, aby sme v tomto Duchu spoznávali čo je správne a vždy sa radovali z jeho útechy a posily. Skrze Krista, nášho Pána.
    </prayer>
    <prayer red="V.">Amen.</prayer>
</div>

<div class="prayer-group">
    <prayer class="leader" red="P.">Kráľovná pustovníkov.</prayer>
    <prayer red="V.">Oroduj za nás.</prayer>
    <prayer class="leader" red="P.">Matka nášho rádu.
    </prayer>
    <prayer red="V.">Oroduj za nás.
    </prayer>
</div>

<p class="instruction">
    alebo:
</p>

<h3>Modlitba sv. Augustína</h3>

<div class="prayer-group">
    <prayer class="leader" red="P.">Duchu Svätý, Bože,</prayer>
    <prayer red="V.">Zošli na mňa svojho Ducha, aby som premýšľal
        o tom, čo je sväté. Duchu Svätý, veď ma, aby som konal to, čo je sväté. Priťahuj ma k sebe, Duchu Svätý, aby som miloval to, čo je sväté. Posilňuj ma, Duchu Svätý, aby som zachoval to, čo je sväté. Chráň ma, Duchu Svätý, aby som nikdy nestratil to, čo je sväté.
    </prayer>
</div>

<div class="prayer-group">
    <prayer class="leader" red="P.">Kráľovná pustovníkov.</prayer>
    <prayer red="V.">Oroduj za nás.</prayer>
    <prayer class="leader" red="P.">Matka nášho rádu.
    </prayer>
    <prayer red="V.">Oroduj za nás.
    </prayer>
</div>


<p class="instruction">Modlitba po meditácii:</p>

<div class="prayer-group">
    <prayer class="leader" red="P.">Pod tvoju ochranu</prayer>
    <prayer red="V.">sa utiekame, svätá Božia Rodička. Neodvracaj
        zrak od našich prosieb, pomôž nám v núdzi a z každého nebezpečenstva nás vysloboď, ty Panna slávna a požehnaná. <br />
        Pani naša, Orodovnica naša, Prostrednica naša, Potešiteľka naša, so Synom svojím nás zmier, Synovi svojmu nás porúčaj a k Synovi svojmu nás priveď, ó sladká Panna Mária. Amen.
    </prayer>
</div>

<p class="instruction">
    alebo:
</p>


<div class="prayer-group">
    <prayer class="leader" red="P.">Mária, Matka milosti,</prayer>
    <prayer lines="lines" red="V.">Matka milosrdenstva,
        pred nepriateľom nás chráň
        a v hodine smrti nás prijmi.

        Ježišu z Panny zrodený,
        sláva ti Bože útechy,
        Otcovi, Duchu Svätému
        nech sa česť vzdáva na veky. Amen.
    </prayer>
</div>

<p class="instruction">
    or:
</p>

<div class="prayer-group">
    <prayer class="leader" red="P.">Maria, Mater Gratiae,</prayer>
    <prayer lines="lines" red="V.">
        Mater, Misericordiae,
        Tu nos ab hoste protege,
        et mortis hora suscipe.

        Jesu, Tibi sit gloria,
        Qui natus es de Virgine.
        Cum Patre et Almo Spiritu
        in sempiterna saecula. Amen.
    </prayer>
</div>

</body>
</html>