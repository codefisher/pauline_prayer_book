<html>
<head>
    <title>Wezwania do aniołów
        stróżów</title>
</head>
<body>

<h1 class="section">D. Łącząc się z chórami
    aniołów</h1>

<p class="instruction">
    «Oprócz kultu maryjnego należy szczególnie
    pielęgnować nabożeństwo do św. Aniołów» (Kon-
    stytucje i Dyrektorium Zakonu św. Pawła Pierwszego
    Pustelnika, art.32). Zachęca nas do tego paulińska
    tradycja i wiara, że liturgia i modlitwa jest dziełem
    całego Kościoła, tego pielgrzymującego na ziemi
    i tego chwalebnego w niebie. Stąd też w «liturgii
    ziemskiej ze wszystkimi zastępami duchów niebie-
    skich wyśpiewujemy Panu hymn chwały» (KL 8).
</p>

<p class="instruction">
    Czcząc świętych Aniołów chcemy przybliżyć
    nasze codzienne życie do Królestwa niebieskiego.
    Pamiętamy, że pierwszym zasadniczym zadaniem
    Aniołów jest uwielbienie Boga, o czym przypomi-
    nają nieustannie teksty liturgiczne w prefacjach
    mszalnych. Nasze czyny pochwalne zanoszone wraz
    z aniołami wprawdzie Bogu niczego nie dodają, ale
    przyczyniają się do naszego zbawienia.
</p>

<h1 id="invocations">Wezwania do aniołów
    stróżów</h1>


<div class="prayer-group">
    <litany responce="módl się za nami.">
        Święta Maryjo, Królowo Aniołów,
    </litany>
    <litany responce="módlcie się za nami.">
        Święci Aniołowie, Stróże nasi,
        Święci Aniołowie, którzy nieustannie «Święty» Bogu śpiewacie,
        Święci Aniołowie, którzy myśli nasze Bożym
        światłem rozjaśniacie,
        Święci Aniołowie, którzy straż nad ludźmi z miłości podjęliście,
        Święci Aniołowie, którzy mającym posiąść zbawienie, na pomoc posyłani jesteście,
        Święci Aniołowie, którzy w oblicze Ojca Niebieskiego zawsze się wpatrujecie,
        Święci Aniołowie, którzy z nawrócenia każdego grzesznika się radujecie,
        Święci Aniołowie, którzyście Lota spośród skazanych na zagładę wyprowadzili,
        Święci Aniołowie, którzyście na górze Synaj, słowa życia Mojżeszowi dali,
        Święci Aniołowie, którzyście przy Narodzeniu Pana wesele i pokój zwiastowali,
        Święci Aniołowie, którzyście Chrystusowi Panu na pustyni usługiwali,
        Święci Aniołowie, którzyście się przy grobie Pańskim w lśniących szatach ukazali,
        Święci Aniołowie, którzyście przy Wniebowstąpieniu uczniów Pańskich pocieszali,
        Święci Aniołowie, którzy przy końcu świata wybranych Boga zgromadzicie,
        Święci Aniołowie, którzy złych od dobrych odłączycie,
        Święci Aniołowie, którzy pobożne modlitwy przed Boże Oblicze zanosicie,
        Święci Aniołowie, którzy dusze sprawiedliwych do nieba wprowadzacie,
        Święci Aniołowie, którzy się narodami i państwami opiekujecie,
        Święci Aniołowie, którzy z różnych niebezpieczeństw ludzi wybawiacie,
    </litany>
</div>

<div class="prayer-group">
    <litany responce="wysłuchaj nas, Panie.">
        My grzeszni do Ciebie, Boże wołamy,
        Przez modlitwy Świętych Aniołów Stróżów naszych,
        Abyś nam grzechy odpuścić raczył,
        Abyś dzieci i młodzież od grzechu zachować raczył,
        Abyś nasz Zakon w wierności swemu posłannictwu umacniać raczył,
        Abyś Kościół Chrystusowy przed atakami nieprzyjaciół osłaniać raczył,
        Abyś nas wszystkich większą czcią do Aniołów natchnąć raczył,
        Abyś nam wielki dar wytrwania w łasce przeznaczyć raczył,
    </litany>
</div>

<div class="prayer-group">
    <prayer class="leader" red="P.">Będę Ci śpiewał wobec Aniołów.
    </prayer>
    <prayer red="W.">Oddam Ci pokłon ku Twemu świętemu przy-
        bytkowi i będę dziękował Twemu Imieniu.
    </prayer>
</div>

<div class="prayer-group">
    <prayer red="P."><strong>Módlmy się:
    </strong><br />
        Boże, Ty w niewysłowionej Opatrzności ra-
        czysz świętych Twoich Aniołów posyłać nam
        jako stróżów, prosimy Cię pokornie, daj nam
        nieustannie w ich opiece znajdować obronę
        i cieszyć się ich towarzystwem w wieczności.<br />
        Przez Chrystusa, Pana naszego.
    </prayer>
    <prayer red="W.">Amen.</prayer>
</div>

<h2>Modlitwa do Aniołów</h2>

<div class="indent compact-paragraph">

    <p>
        Święte chóry Aniołów, którzy pierwsi ze
        wszystkich stworzeń uznaliście Boga nad sobą
        i Jemu najgłębszy pokłon oddali, nauczcie nas ko-
        rzyć się przed świętym majestatem Boga.
    </p>
    <p>
        Święci słudzy Pańscy, którzy stoicie przed
        obliczem Boga zawsze gotowi spełnić Jego rozka-
        zy, nauczcie nas wierności w wypełnianiu woli Bo-
        żej.
    </p>
    <p>
        Święty Michale Archaniele, wodzu niebieskich
        zastępów, który okrzykiem «Któż jak Bóg»
        zwyciężyłeś Lucyfera i jego zwolenników, natchnij
        nas gorliwością o większą chwałę Bożą.
    </p>
    <p>
        Święty Gabrielu Archaniele, który świętej
        Dziewicy zwiastowałeś, że wszechmocą Ducha
        Świętego będzie Matką Syna Bożego, oświecaj
        umysły nasze, abyśmy jak Maryja z głęboką pokorą
        przyjmowali objawioną prawdę Bożą.
    </p>
    <p>
        Święty Rafale Archaniele, który szczęśliwie
        prowadziłeś Tobiasza i ustrzegłeś go od złego
        ducha, bądź naszym towarzyszem w życiowej
        podróży do niebieskiej ojczyzny.
    </p>
    <p>
        Święci Aniołowie, którzy zawsze widzicie
        oblicze Ojca niebieskiego, nauczcie nas we wszyst-
        kim widzieć Boga i Jego doskonałości.
    </p>
    <p>
        Święci Aniołowie, którzy przy narodzeniu
        Jezusa śpiewaliście chwałę Bogu i głosiliście pokój
        ludziom dobrej woli, wnieście do naszych serc po-
        kój Chrystusowy.
    </p>
    <p>
        Święci Aniołowie, w otoczeniu których Jezus
        przyjdzie sądzić żywych i umarłych, prowadźcie
        nas drogą zbawienia.
    </p>

    <p>
        Święci Aniołowie, stojący przed obliczem
        Boga, przedstawiajcie Mu nasze modlitwy
        i uczynki, by je łaskawie przyjął, winy nam daro-
        wał, łaski udzielił, byśmy razem z Wami uwielbiali
        Go na wieki wieków. Amen.
    </p>

</div>

</body>
</html>