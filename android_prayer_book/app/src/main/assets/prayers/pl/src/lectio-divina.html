<html>
<head>
    <title>Propozycja Przebiegu Lectio
        Divina</title>
</head>
<body class="indent">

<h1>Propozycja Przebiegu Lectio
    Divina</h1>

<p>Mając na sercu dobro duchowe szczególnie
    tych pośród nas, którzy są w okresie formacyjnym,
    posłużmy się więc przykładowo czytaniami z lek-
    cjonarza z tomu V, z 33 tygodnia zwykłego roku II,
    z wtorku: Ap 3,1-6;14-22; Ps 15, 1b-3a. 3bc-4.5; Łk
    19, 1-10.</p>

<p>W etapie <strong>LECTIO</strong>, w skupieniu, wczytujemy
    się we wszystkie trzy teksty, by znaleźć łączący
    ich motyw przewodni. Najlepiej jest w dniu po-
    przedzającym zamierzone rozmyślanie, wieczo-
    rem zagłębić się w wybrane teksty, by nawet przed
    snem zainicjować w pamięci rozważanie zwracając
    szczególną uwagę na te detale, które poruszą naszą
    uwagę w sposób wyjątkowy. Praca ta, powinna być
    wykonana w samotności zgodnie z naszą pryncy-
    pialną zasadą &mdash; sam na sam z Bogiem. Motywem
    przewodnim może być albo słowo, które pojawi się
    w dwóch albo trzech czytaniach liturgicznych, albo
    myśl, idea, dominujące przesłanie. Nie powinniśmy
    pomijać kontekstu biblijnego tych fragmentów,
    które wybraliśmy na rozmyślanie, bowiem Biblia
    była spisywana również w celu katechetycznym
    i nie jest pozbawione znaczenia sąsiedztwo treści.
    W zaproponowanym zestawie będzie to postawa
    <strong>szukania Boga</strong>. Czytanie z Apokalipsy zachęca do
    szukania Jezusa bez oszukiwania siebie samego,
    tak by imię, a więc tożsamość szukającego, stało
    się rzeczywistością, którą wyraża, by z kogoś mar-
    twego duchowo przejść do życia, a nędzę pokry-
    waną maską chciwości i wyniosłości uczynić bo-
    gactwem duchowym. Bowiem zawsze nędza duszy
    szuka gratyfikacji w przepychu materialnym. Jak
    bardzo wysoko trzeba się wspiąć, by uczynić za-
    dość tym wymaganiom podpowiada psalm piętna-
    sty. Na górę świętości może wspiąć się jedynie ktoś
    uczciwy i wolny do chciwości. Na tle tych czytań,
    lekcja z ewangelii Łukasza jawi się już, jako wyda-
    rzenie konkretne, ale niepozbawione swej warstwy
    mistycznej stając się sui generis matrycą nawróce-
    nia. Znalezienie wspólnej idei wszystkich czytań
    &mdash; a w tym wypadku &mdash; szukania Boga a nie bogac-
    twa, jest celem pierwszego etapu LECTIO. W tym
    etapie trzeba oddzielić jeszcze jeden krok: DIVI-
    NATIO, czyli pogłębienie kierowane przeczuciem
    biorącym początek od natchnień Ducha Świętego.
    Pomocą ogromną mogą w tym kroku być wszel-
    kiego rodzaju leksykony biblijne, słowniki symbo-
    li, imion, konkordancje biblijne, nieocenioną war-
    tość ma choćby podstawowa znajomość języków
    oryginalnych. Dlatego w okresie seminaryjnym,
    <em>ratio studiorum</em> przewiduje nauczanie choćby ję-
    zyka greckiego, bowiem sięganie do wersji inter-
    linearnych i słowników pozwala znaleźć nie tylko
    właściwe tłumaczenie, ale też odnaleźć miejsca
    w Biblii, w których poszukiwany wyraz się znaj-
    duje, a przez porównywanie znaleźć uzupełnienie
    odkrytych znaczeń. Niezwykle cenną praktyką jest
    zapisywanie medytacji &mdash; <strong>LECTIO SCRIPTA</strong>, bo-
    wiem pomaga to niezmiernie w skupieniu i zwalcza
    rozproszenia szczególnie rano, a poza tym ćwiczy
    język przyszłego homilety. Nie wolno zapominać,
    że gorliwe ewangelizowanie jest również naszym
    charyzmatem (Konstytucje Paulińskie 3,4).

</p>

<p>Trzeci etap to <strong>MEDITATIO</strong> &mdash; czyli dyskur-
    sywne rozmyślanie. To zestawienie ciągłości tema-
    tycznych, zastanawianie się, próba odczytania na-
    tchnień Ducha Świętego, kojarzenie wyszukanych
    treści i połączenia ich w konsekwentnie wynikają-
    cą całość. Wszystkie możliwe refleksje dobrze by
    było sobie utrwalić zapisując je, bowiem zapisywa-
    nie pomnaża myśli i je porządkuje, a to sprawia,
    że rozmyślanie staje się przejrzystsze i mocniej
    odciska się w pamięci niczym niezmazywalna pie-
    częć. Matka naszego Pana, kiedy Anioł jej obwie-
    ścił wolę Boga, rozważała w swym sercu, ale tekst
    oryginalny nazywa jej dociekanie <strong>DIALOGIZO-
    MAI</strong>, co oznacza rozmyślanie z troską (Mt 6,7-8),
    z próbą zrozumienia, a nawet zastanawianie się nad
    czymś, co jest niepojęte czy wręcz budzące trwogę
    ( Łk 5,21-22), także spór wewnętrzny (Łk 24,38)
    i wreszcie zamysł, który ma się ujawnić z głębin
    nieuświadomienia (Łk 2, 35). We wszystkich tych
    miejscach biblijnych, chodzi o intensywne rozwa-
    żanie, które nie jest pozbawione wewnętrznego
    napięcia, usiłującego osiągnąć zrozumienie w wy-
    siłku, który doprowadza do poznania nie tylko ta-
    jemnic Bożych, ale i własnego wnętrza, osobistych
    nieuświadomionych zamysłów. <strong>MEDITATIO</strong>,
    bowiem jest działaniem umysłu, który w takim
    stopniu, w jakim zdobywa się dzięki łasce wiary
    na poznanie Jezusa Chrystusa, odkrywa prawdę
    o człowieku.

</p>

<p>  Przykładowo wybrany tekst o Zacheuszu
    skojarzony liturgicznie z czytaniem z Apokalipsy
    i z Psalmem piętnastym, może prowadzić nas do
    następujących odkryć w tym etapie <strong>MEDITATIO</strong>.
    Psalm piętnasty dla czytającego może być zaiste
    podobny do spojrzenia w lustro, bo któż z nas
    może wspiąć się na górę świętości w poszukiwa-
    niu Boga będąc bez skazy, sprawiedliwy, mówiący
    nie tylko prawdę ustami, ale i w sercu, kto z nas
    nie kłamie, nigdy nikogo nie skrzywdził albo nie
    odkrywa w sobie chciwości czy dążenia do wynio-
    słości? Zacheusz był chciwym kłamcą, mającym
    za sobą wiele oszustw i wzgardy, którymi zranił
    mnóstwo ludzi. Jego imię, Zacheusz, daje się prze-
    tłumaczyć, jako „czysty”, „niewinny”, ale jego ży-
    cie było zaprzeczeniem tego imienia. Jego osoba
    idealnie wpisuje się więc w zarzuty apokaliptycz-
    nych listów do Laodycei i Sardes, o kimś, kto ma
    imię, mówiące, że żyje, ale w istocie jest umarły.
    Był bogaty materialnie, ale nędzny w sumieniu.
    Jedyne, co go mogło uratować, to nieodparta chęć
    zobaczenia Jezusa, która wyraziła się w szukaniu
    Go. „Chciał on koniecznie zobaczyć Jezusa”! Gdy
    to się ziściło, życie Zacheusza zmieniło się diame-
    tralnie – z chciwego krzywdziciela przeobraził się
    w miłosiernego jałmużnika. Na uwagę zasługuje
    tu kluczowy zwrot „chciał on koniecznie zobaczyć
    Jezusa”. Dosłowne tłumaczenie z oryginału brzmi:
    „I szukał, ujrzeć Jezusa”. Owe szukanie (gr. <strong>ZE-
    TEO</strong>) pojawia się również w tej samej ewange-
    lii Łukasza, a możemy to odkryć, dzięki pomocy
    słownika greckiego, albo polskiej konkordancji.
    Maryja razem z Józefem szukają Jezusa w świątyni
    jerozolimskiej. Po Jego znalezieniu Maryja mówi:
    „Oto ojciec twój i Ja z bólem serca szukaliśmy cie-
    bie” (Łk 2,48). Przeglądając słownik polsko - grec-
    ki, możemy dowiedzieć się, że owe szukanie - <strong>ZE-
    TEO</strong>, może oznaczać również rozważanie, czyli
    rozmyślanie, umysłowe i duchowe staranie się, by
    coś pojąć. Tak więc Maryja i Józef nie tylko szukali
    Go przemierzając uliczki Jerozolimy, ale też szuka-
    li Go sercem i to z bolesnym sercem. Niepokojący
    ból towarzyszy każdemu człowiekowi, dopóki nie
    znajdzie Jezusa. Szukali Go całą duszą, myślami,
    uczuciami, z zaniepokojeniem swych myśli. Istotą
    prawdziwej medytacji nie jest bowiem zmieszcze-
    nie się w półgodzinnym rozważaniu porannym lub
    wieczornym, lecz osobiste, najgłębsze pragnienie
    zobaczenia, poznania i odkrycia prawdy nie tylko
    o Odkupicielu, ale i o sobie samym. Takie poznanie
    stwarza obszar dialogu z Nim, a dzięki temu umoż-
    liwia przylgnięcie i miłość. Szukanie usilne nie
    ograniczy się więc do półgodzinnego rozważania,
    lecz rozszerza się na poszukiwanie zrozumienia we
    wszystkich dostępnych pomocach począwszy od
    dzieł Ojców Kościoła a skończywszy na komenta-
    rzach egzegetycznych, leksykonach i słownikach,
    by osiągnąć jak najgłębsze zrozumienie. Za zrozu-
    mieniem i poznaniem pójdzie możliwość zbliżenia,
    a to dopiero daje szansę na miłość. Wszelkie bo-
    wiem zło wynika ze skupienia na sobie, a wszel-
    kie dobro, ze skupienie wszystkich sił na Bogu.
    Etap MEDITATIO może się przeciągnąć na kilka
    dni, ponieważ eksploracja bibliotecznych zbiorów
    może zająć dużo czasu. Nie trzeba się krępować je-
    dynie czasem wyznaczonym rano na rozważanie,
    lecz wykorzystywać każdą wolną chwilę na pogłę-
    bienie treści przez nas badanych.
</p>

<h2>Oratio</h2>

<p>Gruntowne poznanie umysłowe, z wykorzy-
    staniem wszelkich możliwych środków i pozycji
    książkowych, jak wyżej wspomniano, otwiera ob-
    szar dla uczuć podziwu, żalu, skruchy, uczciwej
    oceny siebie samego, ale też przebudzenie tęsknoty
    za innym życiem, niż to, które się dotychczas pro-
    wadziło. Emocjonalne wzruszenie, które może nam
    towarzyszyć przy tak prowadzonym rozmyślaniu
    domaga się oczywiście zwrócenia się do Boga
    w modlitwie jak najbardziej osobistej, głębokiej
    i szczerej. Im szczersze jest nasze wyznanie, tym
    silniejsza więź pojawia się między Jezusem a nami.
    Utożsamiając się z owym Zacheuszem, wspina-
    my się na sykomorę tęsknoty, by zobaczyć Boga
    w Jezusie. Owa sykomora, która wcześniej symbo-
    lizowała ludzką wyniosłość i wolę dominacji oraz
    chciwości, dzięki pragnieniu zobaczenia Jezusa
    staje się ilustracją wspinania się na najwyższe po-
    ziomy utęsknienia za Bogiem, zdolnego dokonać
    przemiany całego życia. Modlitwa słowami ducha
    w końcu przeradza się w kontemplatywne wpatry-
    wanie się w Niego. Stąd następnym etapem lectio
    divina jest CONTEMPLATIO.
</p>

<h2>Contemplatio</h2>

<p>W tym miejscu naszego rozważania powinny
    zamilknąć w nas wszelkie dialogi z samym sobą
    a nawet z Jezusem. Postawienie się przed Niewy-
    mownym Słowem Boga, które dokonało niemoż-
    liwego i stało się człowiekiem zwracającym się
    do nas najlepszymi nowinami, popycha człowieka
    do milczenia przepełnionego szacunkiem i uwiel-
    bieniem. Bóg zawsze pozostanie niepojęty, choć
    również nieustannie powinien być poznawany. Już
    Święty Efrem Syryjczyk pisał, że utrzymywanie, iż
    się pojęło Boga jest zwykłym zbezczeszczeniem,
    ponieważ implikuje przekonanie, że poznający jest
    większy od obiektu swojej wiedzy. Etap CONTEM-
    PLATIO pozwala człowiekowi przypomnieć sobie
    poważanie milczenia wpatrzonego w objawioną ta-
    jemnicę, która pozostanie jednak tajemnicą, mimo
    zrozumienia wynikającego z rozmyślania. Etap ten
    dobrze jest praktykować przed Najświętszym Sa-
    kramentem w czasie adoracji, która powinna być
    naturalnym uwieńczeniem dnia w klasztorze. Bez
    tego zapatrzenia w Oblicze Chrystusa, bez adoracji
    Najświętszego Sakramentu w klimacie przeżytego
    rozmyślania, „nie mamy spojrzenia wiary, a w kon-
    sekwencji własne życie traci sens, oblicze braci sta-
    je się bez wyrazu i niemożliwe staje się odkrycie
    w nich oblicza Chrystusa” (<em>Rozpocząć na nowo od
    Chrystusa</em>, III,25). Momenty kontemplacji, które
    dają się porównać do zapatrzenia się w Oblicze Je-
    zusa przez wspinającego się na sykomorę Zache-
    usza, odnawiają całe nasze życie konsekrowane,
    jak to wyraził Jan Paweł II w homilii z 2 lutego
    2001 roku.
</p>

<h2>Pronuntiatio</h2>

<p>Cały materiał zebrany, spisany i uporządkowa-
    ny w ciągu kilka dni może stanowić świetny grunt
    do podzielenia się wpierw ze wspólnotą w formie
    COLLATIO, która wynika z tradycji eremickiej
    a później, z wiernymi w świątyni na homilii lub
    konferencji. W ten sposób nasze rozmyślanie, które
    bierze początek z przebywania sam na sam z Bo-
    giem, staje się obdarowaniem współbraci i w końcu
    Ludu Bożego. Instrukcja Kongregacji Instytutów
    Życia Konsekrowanego z 2002 roku, <em>Rozpocząć na
        nowo od Chrystusa</em>, mówi o osobach konsekrowa-
        nych, iż tylko wtedy, gdy same się karmią słowem
        Boga, stają się ludźmi nowymi, wolnymi, ewange-
        licznymi, a przez to autentycznymi sługami w dzie-
        le ewangelizacji i namawia usilnie, by owoce na-
        szej modlitwy nieść do innych (III,24). Bogactwo
        przeżyć i przemyśleń a wreszcie skarb zapatrzenia
        się w Oblicze Jezusa po dobrze przeżytym rozmy-
        ślaniu znajdującym uwieńczenie w adoracyjnej
        kontemplacji Jego Obecności w Najświętszym Sa-
        kramencie, domaga się od nas podzielenia się tym
        doświadczeniem z innymi, bowiem jesteśmy dłuż-
        nikami Kościoła nie mniej niż Zacheusz, który był
        dłużny wynagrodzenie swych win dając obietnicę
        zadośćuczynienia Jezusowi.
</p>

<p>W dekrecie soborowym dotyczącym posłu-
    gi i życia kapłanów <em>Presbyterorum Ordinis</em>, już
    w pierwszym rozdziale czytamy: „posługiwanie
    prezbitera zaczyna się od głoszenia Ewangelii”,
    choć szczytem jest doprowadzenie kogoś do peł-
    nego udziału w eucharystycznym zjednoczeniu
    z Jezusem. Jeszcze dobitniej ostatni Sobór w wy-
    żej wspomnianym dekrecie stawia tę właśnie po-
    winność kapłańską w drugim rozdziale, w punkcie
    czwartym, gdzie czytamy: „Lud Boży jednoczy się
    przez słowo Boga żywego, którego z ust kapłanów
    bezwzględnie należy się domagać!” Bezwzględne
    wymaganie skierowane do kapłanów, aby lepiej
    czy gorzej, elokwentnie czy też nieporadnie, za-
    wsze i wszędzie głosić Ewangelię, nie pozostawia
    wątpliwości, co do roli rozmyślania nad słowem
    Boga, które jest pierwszym krokiem dla ewange-
    lizowania. Gdyby Zacheusz nie wspiął się na ową
    sykomorę, by zobaczyć Jezusa, wielu ludzi nie
    zostałoby później przez niego wynagrodzonych
    i obdarowanych. Jeśli zakonnik, nie ma w sobie
    usilnego starania o rozmyślanie, które przypomina
    wspinanie się na drzewo poznania Jedynie dobrego
    Boga, wielu ludzi nie otrzyma zwrotu długu zbaw-
    czego. Zacheusz oddał połowę majątku ubogim
    a skrzywdzonych wynagrodził poczwórnie. Dzie-
    lenie się majątkiem rozmyślania daje szansę wyna-
    grodzenia i ubogacania Kościoła skarbem mądro-
    ści, ukrytej w Chrystusie, a wszak jest to również
    zadaniem życia konsekrowanego. W tym samym
    punkcie czwartym, czytamy, z niemniej dużym
    wrażeniem, o kapłanach, którzy są szafarzami zo-
    bowiązanymi do dzielenia się prawdą Ewangelii.
    Tekst łaciński dokumentu używa w tym miejscu
    słowa <em>debitores</em> &mdash; dłużnicy! Konsekrowany kapłan
    jest dłużnikiem Kościoła na podobieństwo kogoś,
    kto posiada klucze do skarbców, które są własno-
    ścią całego Kościoła. Na co zdałby się dom pełen
    złota, gdyby w nim nie było nikogo, kto otworzyłby
    doń drzwi? Klucze do skarbców, które są własno-
    ścią wszystkich dusz Nieba ma zakonnik, a szcze-
    gólnie kapłan. Jeśli czegoś nie rozda, jest dłużny to
    bliźnim &mdash; pisał Jan Vianney.
</p>

<p>
    W duchu naszego charyzmatu zakonnego, któ-
    ry odwołuje się do tradycji pustelników egipskich,
    głoszenie słowa Bożego, usłyszanego w samotno-
    ści, skonfrontowanego we wspólnocie braci, staje
    się odpowiedzią na usilne prośby ludzi pielgrzymu-
    jących do pustelników: „Abba powiedz słowo!”.
</p>


</body>
</html>