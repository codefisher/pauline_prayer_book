<html>
<head>
    <title>Modlitwa do Królowej
        pustelników za Zakon
    </title>
</head>
<body>

<h1>9. Modlitwa do Królowej
    pustelników za Zakon
</h1>

<p>
    Jasnogórska Matko Kościoła, szczególna Pa-
    tronko Paulińskiego Zakonu i Królowo Pustel-
    ników. Pragniemy Ci wyrazić dziękczynienie za
    Twą błogosławioną obecność w naszej Rodzinie.
    Bądź pochwalona za to, iż byłaś dla nas w histo-
    rii niezawodną Nadzieją i Ucieczką, zwłaszcza
    w dramatycznych dziejach Zakonu. Razem z Tobą
    wielbimy Bożą Opatrzność, która powierzyła nam
    w ciągu dziejów coraz to nowe placówki i sanktu-
    aria, a zwłaszcza najcenniejszy dar &mdash; Jasnogórskie
    Sanktuarium, główny ośrodek Twej chwały i naszej
    paulińskiej posługi.
</p>

<p>
    Chcielibyśmy godnie służyć nadal Tobie,
    Kościołowi i narodowi wszędzie, a zwłaszcza
    w Sanktuarium Jasnogórskim, gdzie Wszechmo-
    gący Bóg wsławił Twój cudowny Obraz niezwykłą
    czcią wiernych. Dlatego, dziękując Ci za Twą mat-
    czyną dobroć świadczoną nam hojnie przez ubiegłe
    wieki, zarazem prosimy Cię o potrzebne nam łaski.
</p>

<p>
    Spraw, by Twoja święta obecność uwrażliwia-
    ła nasze sumienia, budziła prawdziwy żal za winy
    oraz prostowała wolę do skutecznych postanowień.

</p>

<p>
    Przebacz nam, Matko, nasze niedbalstwa
    w naśladowaniu Twych cnót i w rozszerzaniu Twej
    chwały.
</p>

<p>
    Przebacz nam brak oddania się Tobie bez za-
    strzeżeń.
</p>

<p>
    Przebacz słabość i odstępstwa od drogi tych,
    co się nazywali i byli «zaprzysiężonymi sługami
    Twoimi».
</p>

<p>
    Pokorna Służebnico Pana, ucz nas wzniosłe-
    go poznania Jezusa, pomagaj stawać się «nowymi
    ludźmi» przez wierność naszym ślubom zakonnym
    i duchowemu dziedzictwu Ojców. Kształtuj nasze
    współżycie braterskie tak, aby w naszych domach
    panowała wzajemna miłość i zaufanie, aby prze-
    łożeni tworzyli razem z nami Wspólnotę promie-
    niującą świadectwem Ewangelii. Matko Kościoła,
    ożywiaj naszą gorliwość apostolską, wzbudzaj ini-
    cjatywy duszpasterskie i ucz nas łączyć kontempla-
    cję z ewangelizacją, by skutecznie służyć ludziom
    w trudzie i rozwoju wiary. Na koniec, błagamy Cię,
    Wychowawczyni pokoleń paulińskich, proś Pana
    żniwa o nowe zastępy do służby w Zakonie. Niech
    nowicjaty i seminaria nasze będą Twoją szkołą ży-
    cia zakonnego i kapłańskiego. Niech w naszej Ro-
    dzinie powtórzy się wydarzenie Zielonych Świąt
    dla uwielbienia Trójcy Świętej i dla radości ludu
    Bożego. Amen.
</p>


</body>
</html>