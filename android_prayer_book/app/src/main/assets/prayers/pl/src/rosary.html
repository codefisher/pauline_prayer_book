<html>
<head>
    <title>Różaniec Święty</title>
</head>
<body class="indent">

<h1>4. Różaniec Święty</h1>

<p class="instruction">
    Konstytucje zakonne przypominają nam, że
    «codziennie czcimy Maryję przynajmniej jedną
    cząstką różańca» (Konstytucje i Dyrektorium Zako-
    nu św. Pawła Pierwszego Pustelnika, norma 66). [...]Papież Pius XII, stwierdza: «Różaniec jest stresz-
    czeniem całej Ewangelii». Potwierdzają to również
    nasze Konstytucje: «Nabożeństwo do Najświętszej
    Dziewicy opieramy na Ewangelii i nauce Kościoła»(art. 61).
</p>

<h2>Część pierwsza &mdash; Radosna</h2>

<h3>Tajemnica pierwsza
    <span>Zwiastowanie Najświętszej Maryi Pannie</span></h3>

<p>
    «W szóstym miesiącu Anioł Gabriel został
    posłany przez Boga do miasta w Galilei, które nosi
    nazwę Nazaret... do Dziewicy imieniem Maryja...
    I rzekł do Niej Anioł: „Bądź pozdrowiona pełna
    łaski... Oto poczniesz i porodzisz Syna, któremu
    nadasz imię JEZUS”» (Łk 1,26-31).
</p>

<h3>Tajemnica druga
    <span>Maryja nawiedza świętą Elżbietę</span>
</h3>

<p>
    «Maryja wybrała się i poszła z pośpiechem
    w góry do pewnego miasta w pokoleniu Judy ...
    Skoro Elżbieta usłyszała pozdrowienie Maryi... za-
    wołała: „Błogosławiona jesteś miedzy niewiastami
    i błogosławiony jest owoc Twego łona”» (Łk 1,39-42).
</p>

<h3>Tajemnica trzecia
    <span>Boże Narodzenie</span>
</h3>

<p> «Kiedy przebywali w Betlejem, nadszedł
    dla Maryi czas rozwiązania. Porodziła swego
    pierworodnego Syna, owinęła Go w pieluszki i po-
    łożyła w żłobie, dlatego, że miejsca nie było dla
    nich w go-spodzie» (Łk 2,2-7).
</p>

<h3>Tajemnica czwarta
    <span>Ofiarowanie Pana Jezusa w świątyni</span>
</h3>

<p> «Gdy upłynęły dni ich oczyszczenia...,
    przynieśli Dziecię do Jerozolimy, ażeby Je
    przedstawić Panu... Mieli również złożyć w ofie-
    rze... parę synogarlic albo dwa młode gołąbki» (Łk
    2,22-24).
</p>

<h3>Tajemnica piąta
    <span>Znalezienie Pana Jezusa w świątyni</span>
</h3>

<p> «Jego rodzice chodzili co roku do Jerozolimy na
    święta Paschy&hellip; Po skończonych uroczystościach&hellip;
    zostało Dziecię Jezus w Jerozolimie&hellip; Dopiero po
    trzech dniach odnaleźli Go w świątyni, gdzie siedział
    między nauczycielami, przysłuchiwał się im i zada-
    wał pytania » (Łk 2,41-46).

</p>

<h2>Część druga &mdash; Tajemnice światła</h2>

<h3>Tajemnica pierwsza
    <span>Chrzest Jezusa w Jordanie</span>
</h3>

<p> «A gdy Jezus został ochrzczony... głos z nie-
    ba mówił: „Ten jest mój Syn umiłowany, w którym
    mam upodobanie” » (Mt 3,16-17).
</p>

<h3>Tajemnica druga
    <span>Objawienie się Jezusa w Kanie Galilejskiej</span>
</h3>

<p> «Odbywało się wesele w Kanie Galilejskiej
    i była tam Matka Jezusa. Zaproszono... także Jezu-
    sa i Jego uczniów» (J 2,1-2).
</p>

<h3>Tajemnica trzecia
    <span>Głoszenie Królestwa i wzywanie do nawrócenia</span></h3>

<p> «Jezus przyszedł do Galilei i głosił Ewangelię
    Bożą. Mówił: „Czas się wypełnił i bliskie jest kró-
    lestwo Boże. Nawracajcie się i wierzcie w Ewange-
    lię”» (Mk 1,14-15).
</p>

<h3>Tajemnica czwarta
    <span>Przemienienie Pańskie na Górze Tabor</span>
</h3>

<p> «Jezus wziął z sobą Piotra, Jana i Jakuba i wy-
    szedł na górę... Gdy się modlił, wygląd Jego twarzy
    odmienił się, a Jego odzienie stało się lśniąco bia-
    łe... Z obłoku odezwał się głos: „To jest Syn mój,
    Wybrany, Jego słuchajcie”» (Łk 9,28.35).
</p>

<h3>Tajemnica piąta
    <span>Ustanowienie Eucharystii</span>
</h3>

<p> «To jest Ciało moje, które za was będzie
    wydane: to czyńcie na moją pamiątkę!» (Łk 22,19).
</p>

<h2>Część trzecia &mdash; Bolesna</h2>

<h3>Tajemnica pierwsza
    <span>Modlitwa Pana Jezusa w Ogrójcu</span>
</h3>

<p> «Jezus udał się według zwyczaju na Górę
    Oliwną; towarzyszyli Mu także Jego uczniowie...
    Sam oddalił się od nich... upadłszy na kolana i mo-
    dlił się w te słowa: „Ojcze jeśli chcesz, zabierz ten
    kielich ode mnie. Jednak nie moja, ale Twoja wola
    niech się stanie”» (Łk 22,39-42).
</p>

<h3>Tajemnica druga
    <span>Biczowanie Pana Jezusa</span>
</h3>

<p>«Piłat rzekł do Żydów: „Każę Go ubiczować
    i wypuszczę”. Lecz oni nalegali z wielkim wrza-
    skiem, domagając się Jego ukrzyżowania. I wzma-
    gały się ich krzyki» (Łk 23,22-23).
</p>

<h3>Tajemnica trzecia
    <span>Cierniem ukoronowanie</span>
</h3>

<p> «Żołnierze Piłata zabrali ze sobą Jezusa do
    pretorium... rozebrali Go z szat i narzucili na Niego
    płaszcz szkarłatny. Uplótłszy wieniec z ciernia
    włożyli Mu na głowę, a do prawej ręki dali Mu
    trzcinę. Potem przyklękali przed Nim i szydzili
    z Niego, mówiąc: „Witaj, Królu Żydowski”» (Mt
    27,27-28).
</p>

<h3>Tajemnica czwarta
    <span>Pan Jezus dźwiga krzyż na Kalwarię</span>
</h3>

<p> «A gdy Go wyszydzili zdjęli z Niego płaszcz,
    włożyli na Niego własne Jego szaty i odprowadzili
    Go na ukrzyżowanie» (Mt 27,31).
</p>

<h3>Tajemnica piąta
    <span>Ukrzyżowanie Pana Jezusa</span>
</h3>

<p> «Gdy przyszli na miejsce zwane „Czaszką”,
    ukrzyżowali tam Jezusa i złoczyńców, jednego po
    prawej, drugiego po lewej stronie. Lecz Jezus mó-
    wił: „Ojcze, przebacz im, bo nie wiedzą co czynią”.
    Potem rozdzielili między siebie Jego szaty, rzuca-
    jąc losy» (Łk 23,33-34).
</p>

<h2>Część czwarta - Chwalebna</h2>

<h3>Tajemnica pierwsza
    <span>Zmartwychwstanie Pana Jezusa</span>
</h3>

<p> «Powstało wielkie trzęsienie ziemi. Albowiem
    Anioł Pański zstąpił z nieba, podszedł, odsunął
    kamień i usiadł na nim... Anioł przemówił do nie-
    wiast: „Wiem, że szukacie Jezusa Ukrzyżowane-
    go. Nie ma Go tu, bo zmartwychwstał, jak powie-
    dział”» (Mt 28,2.5-6).
</p>

<h3>Tajemnica druga
    <span>Wniebowstąpienie Pana Jezusa</span>
</h3>

<p>«Po rozmowie z Apostołami Pan Jezus został
    wzięty do nieba i zasiadł po prawicy Boga. Oni
    zaś poszli i głosili Ewangelię wszędzie, a Pan
    współdziałał z nimi i potwierdzał naukę znakami,
    które jej towarzyszyły» (Mk 16,19-20).
</p>

<h3>Tajemnica trzecia
    <span>Zesłanie Ducha Świętego</span>
</h3>

<p> «Kiedy
    nadszedł
    Dzień
    Pięćdziesiątnicy,
    znajdowali się wszyscy razem na tym samym miej-
    scu. Nagle dał się słyszeć z nieba szum, jakby ude-
    rzenie gwałtownego wichru, i napełnił cały dom,
    w którym przebywali. Ukazały się im też języki
    jakby z ognia, i na każdym z nich spoczął jeden.
    I wszyscy zostali napełnieni Duchem Świętym»
    (Dz 2,1-4).
</p>

<h3>Tajemnica czwarta
    <span>Wniebowzięcie Matki Bożej</span>
</h3>

<p>«Niepokalana Dziewica, zachowana wolną od
    wszelkiej skazy winy pierworodnej, dopełniwszy
    biegu życia ziemskiego z ciałem i duszą wziętą
    została do chwały niebieskiej» (KK 59).
</p>

<h3>Tajemnica piąta
    <span>Ukoronowanie Matki Bożej</span> </h3>

<p>«Wielki znak ukazał się na niebie: Niewiasta
    obleczona w słońce i księżyc pod jej stopami, a na
    Jej głowie wieniec z gwiazd dwunastu...» (Ap 12,1).

</p>

</body>
</html>