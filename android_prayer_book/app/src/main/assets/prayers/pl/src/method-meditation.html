<html>
<head>
    <title>Rozmyślanie</title>
</head>
<body class="indent">

<h1>B. Rozmyślanie</h1>


<p>Paulińska duchowość ubogaca się nieustan-
    nie od wieków różnorodnymi formami modlitw,
    ale nade wszystko potrzeba nam wybrać <em>opti-
    mam partem</em> Marii siostry Łazarza i Marty, jaką
    jest rozmyślanie za początek życia duchowego.
    Nie bez przyprawy soli attyckiej pisał o naszym
    życiu kontemplacyjno-czynnym, Ojciec Andrzej
    Eggerer w I tomie <em>Roczników paulińskich</em> wyda-
    nych w r. 1663: „Tak też i nasi Ojcowie w pustel-
    niach i potem w cenobiach Węgier, pełnili posługę
    pracowitej Marty, a zarazem nie przestawali trwać
    z Magdaleną u stóp Jezusa, oddając się kontempla-
    cji rzeczy niebieskich. Niechże pamiętają o tym,
    jak winni ich naśladować ci, co dziś w klasztorach
    żyjąc dla brzucha tylko, skarżą się na jarzmo pracy
    rąk”.
</p>

<p> Właśnie z tego w odległych wiekach rozpozna-
    nego natchnienia Ducha Świętego znalazło swoje
    miejsce w naszej duchowości rozmyślanie, które
    choć jest modlitwą biorącą swój początek w ukry-
    ciu, to jednak jej skutki mają widoczny wpływ
    nie tylko na całe życie zakonnika, ale też Zakonu
    i wreszcie Kościoła. Wszechmogący jest ukrytym
    Bogiem i Jego Syn prowadził życie ukryte przez
    wiele lat, by zajaśnieć blaskiem ewangelizowania
    i rozlicznych cudów a w końcu rozbłysnął poko-
    naniem śmierci swym zmartwychwstaniem. Osoby
    konsekrowane również dostrzegają nieporówny-
    walną rolę ukrytego życia w Jezusie, a co za tym
    idzie praktykują modlitwę, która nie jest na pokaz,
    lecz szuka zamkniętych drzwi izdebki, w której
    Bóg, który widzi w ukryciu i oddaje nam to, czego
    do końca nie da się wyrazić (por. Mt 6,6).
</p>

<p>W Dekrecie <em>Perfectae Caritatis</em>, czyli <em>O Przy-
    stosowanej Odnowie Życia Zakonnego</em>, w punkcie
    6 czytamy: „Ci, co się zobowiązują spełniać rady
    ewangeliczne, niech przede wszystkim szukają
    i miłują Boga, który pierwszy nas umiłował (por.1
    J 4,10), i niech się starają we wszystkich okolicz-
    nościach prowadzić życie ukryte z Chrystusem
    w Bogu (por. Kol 3,3), z czego wypływa i doznaje
    bodźca miłość bliźniego dla zbawienia świata i bu-
    dowania Kościoła. Miłość ta ożywia także samą
    praktykę rad ewangelicznych i kieruje nią. Dlate-
    go członkowie instytutów powinni z nieustanną
    pilnością, w oparciu o autentyczne źródło ducho-
    wości chrześcijańskiej, pielęgnować ducha modli-
    twy i samą modlitwę. Przede wszystkim zaś niech
    codziennie mają pod ręką Pismo Święte, aby przez
    czytanie i rozważanie Bożych pism nabyli „wznio-
    słego poznania Jezusa Chrystusa” (Flp 3,8). Niech
    zgodnie z myślą Kościoła sprawują świętą liturgię,
    zwłaszcza najświętszą tajemnicę Eucharystii, z we-wnętrzną i zewnętrzną pobożnością i z tego najbo-
    gatszego źródła zasilają swe życie duchowe. Tak
    pokrzepieni przy stole Bożego Prawa i świętego
    ołtarza niech po bratersku kochają członki Chry-
    stusa, w duchu synowskim czczą i miłują swoich
    pasterzy, niech coraz ściślej współżyją i współczują
    z Kościołem i całkowicie oddają się jego posłannic-
    twu”.
</p>

<p>Dekret soborowy zawiera objaśnienie sty-
    lu życia osób konsekrowanych i definiuje je, jako
    ukrycie w Chrystusie, ale fundament takiej posta-
    wy widzi w codziennym nieustannym zagłębianiu
    się w Pisma Święte. Dwa razy pojawia się w tym
    punkcie wyrażenie: „przede wszystkim”, wskazu-
    jąc na priorytet tej praktyki, która stanowi o naszej
    zakonnej tożsamości: przede wszystkim modlitwa,
    a w porządku modlitwy przede wszystkim codzien-
    ne szukanie w celu poznania Jezusa Chrystusa
    przez Pismo Święte! Po drugie, Sobór podkreślił
    ścisły związek poznawania i głoszenia Słowa z Eu-
    charystią. Poznać Jezusa Chrystusa nie dla samej
    ciekawości czy pasji naukowej, tylko dla stworze-
    nia relacji miłości, przyjaźni, która zawsze będzie
    się pogłębiać, nigdy nie kończyć i rozlewać na Lud
    Boży, jest powołaniem każdego konsekrowanego.
    By tak się stało, rozmyślanie nad słowem Boga,
    musi posiadać uprzywilejowane miejsce w naszej
    zakonnej społeczności.
</p>

<p>Św. Tomasz w swojej słynnej <em>Sumie Teologicz-
    nej</em> napisał: <em>necessaria est iugis oratio</em> &mdash; konieczne
    jest jarzmo modlitwy &mdash; codziennie, jak w jarzmie,
    powinniśmy rozmyślać, bowiem czynności stale
    powtarzane, a nie epizodyczne, zmieniają człowie-
    ka trwale. Zakonnik bez rozmyślania podobny jest
    do człowieka bezmyślnego, zdany jedynie na niepo-
    kojenie siebie i innych egocentrycznymi ambicjami
    lub lękami. Jezus każdy wolny czas wykorzystywał
    na rozmyślanie &mdash; miał etos czytania zwojów Tory
    i osobistej modlitwy w rozmyślaniu, o czym pisze
    ewangelia Łukasza dwukrotnie mówiąc o zwycza-
    jach Jezusa, czyli o niezmiennej Jego praktyce. (Łk
    4,16-17; 22,39-40). Etos zakonnika powinien być
    taki sam, jak zwyczaje Jezusa Chrystusa.
</p>

<p>TOS to tyle w języku greckim, co zwyczaj,
    stały sposób postępowania, praktykowanie czegoś,
    a ewangelicznie rzecz ujmując, to jarzmo słodkie
    i ciężar lekki. Choć codzienne poświęcanie czasu
    na rozmyślanie może się wydawać ciężarem dla na-
    szego ciała, jednak czyni nasze życie lekkim ducho-
    wo. Powinno ono stać się naszą zbawienną pasją, bo
    tylko pasja chroni przed zgubnymi nałogami. Zwy-
    czaj modlitwy i rozmyślania nad słowami Boga nie
    tylko chroni przed nałogami, ale też otwierają nam
    Niebo, bo o nie nam chodzi &mdash; o nowy poziom ist-
    nienia, wiedząc, że ten, na którym urodziliśmy się,
    ulegnie zniszczeniu (por. Łk 3,21). Pasja rozmyśla-
    nia posiada moc przezwyciężyć wszelkie ludzkie
    obsesje i otworzyć go na najwyższy poziom istnie-
    nia, czyli współuczestnictwo w życiu Boga. Święty
    Jan Chryzostom twierdził, że nikt nie może trwać
    w grzechu, kto nieustannie zaprzęga się do jarzma
    modlitwy i rozmyślania nad Pismami Świętymi.
</p>

<p>Nasze najnowsze <em>Konstytucje Paulińskie</em>,
    w artykule 27 mówią o Piśmie Świętym, jako
    o źródle naszego rozmyślania, które mamy kulty-
    wować z serdecznością codziennie, bowiem jest to
    podstawowy sposób dialogu z Bogiem i wskazu-
    je na Maryję, która od najwcześniejszych lat życia
    doczesnego swego Syna, zachowywała i rozważała
    w sercu Jego słowa. Wyjątkowe wyróżnienie, jakim
    było pojawienie się w pewnym momencie dziejów
    cudownej Ikony Jasnogórskiej w sercu naszego Za-
    konu, oraz odczytanie wezwanie Ducha Świętego
    skierowanego do naszej Wspólnoty, by troszczyć
    się o Lud Boży, zwłaszcza w sanktuariach maryj-
    nych, kieruje uwagę paulinów właśnie na Tę, która
    jest Dziewicą słuchającą i rozważającą, zanim stała
    się ona Matką Syna Bożego. Ten niepozwalający
    się ominąć centralny detal architektury Kościoła
    stawia nam wzór do naśladowania Jej, by w taki
    sposób jak Ona, przyjmować i poznawać Jezusa Chrystusa.
</p>

<p>Matka Jezusa jest wzorem wiary, ponieważ
    była niedościgniona w słuchaniu i rozmyślaniu nad
    tajemnicami Słów Boga. Wolność Boga i wolność
    człowieka w rozmyślaniu spotykają się w wyjątko-
    wy sposób, odtwarzając wydarzenie zwiastowania
    z Nazaretu. Bóg zwraca się do człowieka ze Sło-
    wem tak nasyconym życiem, bowiem życie jest naj-
    radykalniejszym atrybutem Boga, że przyjęcie Go
    podobne jest do poczęcia. Synoptyczni Ewangeli-
    ści wspominają o wizycie krewnych Jezusa, którzy
    stojąc na zewnątrz domostwa, w którym nauczał
    chcieli się z Nim widzieć. Wówczas powiedział On
    słowa, które dla wielu wydają się kłopotliwe, gdy
    tymczasem są one zaproszeniem do przyjmowania
    rozważającym sercem słowa i dzięki temu wypeł-
    nianiu woli Boga: „Moja matką i moimi braćmi są
    ci, którzy słuchają słowa Bożego i wypełniają je”
    (por. Łk 8,21). Adrienne von Speyr zinterpretowa-
    ła tę odpowiedź Jezusa, jako odstąpienie prawa do
    macierzyństwa wobec Syna Bożego wszystkim,
    którzy tak jak Ona, Maryja, całym sobą wypełnia-
    ją się Jego słowami. Święty Augustyn w kazaniu
    na Narodzenie Pańskie powie: „Matka nosiła Go
    w żywocie, nośmy i my Go w sercach naszych
    (&hellip;) nie bądźmy bezpłodnymi &mdash; niech serca nasze
    w Boga będą płodne”. Podobnie Święty Ambroży
    jeszcze odważniej skomentował ten sekret odpo-
    wiedzi Jezusa: „Spełniaj wolę Ojca, abyś stał się
    matką Chrystusa”.
</p>

<p>Ale ponieważ nasze myśli, nie są Jego myśla-
    mi (Iz 55,8), konieczne jest poświęcenie czasu na
    rozmyślanie, aby słowa Boże odczytywane z Biblii
    ucieleśniły się w przyjętych wydarzeniach zakon-
    nika tak, by On coraz bardziej upodabniał się do
    Matki Zbawiciela, podobnie jak miało to miejsce
    w życiu Maryi, w którym Słowo stało się Ciałem,
    a myśli Jej modlitwy medytującej proroctwa speł-
    niały się w wydarzeniach Jej losu. Nie przypadkiem
    więc jakże przełomowe wydarzenia dla paulina,
    obłóczyny i śluby wieczyste, mają miejsce w uro-
    czystości, w których odczytywana jest ewangelia
    o zwiastowaniu (8 XII i 25 III).</p>

<p>Radykalna odmienność słowa Bożego od ludz-
    kiego myślenia, zawsze skłaniała mnichów najpierw
    do oczyszczenia swojego umysłu i wyciszenia we-
    wnętrznego, zanim przystąpił on do rozmyślania.
    Ojciec Grzegorz Terecy (+1660), w <em>Conversio mo-
    rum Paulinorum</em>, zalecał w przygotowaniu się do
    rozmyślania odsunięcie od siebie niepotrzebnych
    myśli, wyobrażeń, wspomnień i wszelkich skoja-
    rzeń związanych z ludzkimi lękami i aspiracjami,
    które odbiegają od obiektu powziętego do rozmy-
    ślania tematu. Rozmyślanie dla paulina jest, więc swoistym zwiastowaniem &mdash; dzięki tej właśnie mo-
    dlitwie obecność Ducha Świętego czyni nasze ży-
    cie konsekrowane naprawdę duchowym nie tylko
    z racji profesji, ale i z praktyki. Rozmyślanie nad
    słowem Bożym najpełniej rozwija wiarę tworząc
    najlepsze przygotowanie do przeżywania Euchary-
    stii, jako źródła naszego zbawionego życia w spo-
    sób żywy, świadomy i miłosny. W Konstytucjach
    paulińskich z 1930 roku odnajdujemy więcej niż
    zachętę, by nie tylko nie opuszczać rozmyślania, ale
    też znajdujemy tam zobowiązanie przeorów, by jak
    najusilniej dbali o rozmyślanie powierzonych im
    zakonników, bowiem, jak czytamy w rozdziale XII,
    „Zakon nasz, dzięki świętym rozmyślaniom i kon-
    templacjom, był niegdyś w kwitnącym stanie”(68).
    Zapewne takie zobowiązanie do rozmyślania miało
    swoją tradycję sięgającą Konstytucji z 1644 roku,
    gdzie w punkcie 10, odczytujemy nawet mocniej-
    sze słowa wyraźnie uzależniające rozkwit naszego
    zakonu właśnie od tej modlitwy. Paulin nawet, jeśli
    nie mógł uczestniczyć we wspólnym rozmyślaniu
    rano lub wieczorem, był zobowiązany osobiście je
    uzupełnić a nawet wolny czas poświęcać na roz-
    myślanie. Podprzeor zaś był zobowiązany do kil-
    kakrotnego wypytywania zakonnika o efekty roz-
    myślania. Troska więc o tę modlitwę przez wieki
    była uważana w naszym Zakonie za fundament
    jego żywotności i siły. I przeciwnie, zawsze upa-
    dek życia duchowego zaczynał się od zaniedbywa-
    nia tej wzniosłej modlitwy. W Regule Bartłomieja
    z Pecs z 1215 roku dedykowanej pustelnikom z Pa-
    tacs, medytacja i modlitwa stawiane są na pierw-
    szym miejscu pośród wszystkich innych zajęć za-
    konników. Zakonnicy jasnogórscy w XVII wieku
    wstawali o północy, by po <em>matutinum</em> odprawić
    półgodzinną medytację. Ten zapisany w rękopisach
    jasnogórskich szczegół przekonuje, że do tej for-
    my modlitwy paulini przykładali wielką wagę. Nie
    były to rozmyślania oderwane od życia, ani od Bi-
    blii, dryfujące w przestworzach idealnych i teore-
    tycznych treści, skoro pauliński <em>Liber Meditationis</em>,
    z 1630 roku, jako pierwszą propozycję medytacji
    posiadał tytuł: <em>De magnitudine malitiae peccati</em> &mdash;
    o wielkiej złośliwości grzechu.
</p>

<p>Na przestrzeni wieków metody rozmyślania
    zmieniały się ulegając wpływom karmelitańskim
    lub jezuickim, jednakże skłaniając się do sugestii
    ostatniego Soboru zachęca się do praktykowania
    lectio divina. Trzeba jednak podkreślić, że w każ-
    dej wspólnocie, a także każdy z nas, praktykując
    tę metodę przyswaja ją dostosowując do swojego
    charakteru duchowego, modyfikując i czyniąc ją
    bardziej żywą i odporną na wszelkie skostnienia.</p>

<p>Na przestrzeni wieków metody rozmyślania
    zmieniały się ulegając wpływom karmelitańskim
    lub jezuickim, jednakże skłaniając się do sugestii
    ostatniego Soboru zachęca się do praktykowania
    <em>lectio divina</em>. Trzeba jednak podkreślić, że w każ-
    dej wspólnocie, a także każdy z nas, praktykując
    tę metodę przyswaja ją dostosowując do swojego
    charakteru duchowego, modyfikując i czyniąc ją
    bardziej żywą i odporną na wszelkie skostnienia.
</p>

<p>U źródeł <em>lectio divina</em> leży metoda zapro-
    ponowana przez kartuza Guiga II „Anielskiego”
    (+1188): w jego opusculum zatytułowanym <em>Scala
    Claustralium</em>: LECTIO (czytanie), MEDITATIO
    (medytacja), ORATIO (modlitwa), CONTEM-
    PLATIO (kontemplacja). A ponieważ duchowość
    paulińska nie ogranicza się jedynie do awersu kon-
    templacji, lecz ma również rewers czynnego dusz-
    pasterstwa, udzielając skarbu odkupienia zwłaszcza
    przez posługę sakramentu pojednania, głoszenie
    homilii, rekolekcji, dni skupienia oraz kierownic-
    two duchowe. Możemy śmiało przystosować do
    naszych wymogów duchowości metodę kartuską
    jeszcze jednym punktem: PRONUNTIATIO (ogła-
    szanie), zgodnie ze słowami Naszego Pana: „Co
    mówię wam w ciemności, powtarzajcie na świetle,
    a co słyszycie na ucho, rozgłaszajcie na dachach!”
    (Mt 10,27).
</p>

<p>Podobnie uczyniła Matka naszego Odkupicie-
    la, gdy po rozważeniu słów Gabriela wyszeptanych
    bezpośrednio do Niej w ciemnościach rozważania,
    natychmiast udała się do odległego Ajn Karim, by
    pod dachem domostwa Elżbiety wypowiedzieć
    hymn, który codziennie w nieszporach przypomina
    nam o konieczności przekazywania wiary innym.
    W związku z tym, dobrze jest nie traktować swo-
    jego rozmyślania jedynie, jako prywatną modlitwę,
    lecz także, jako przygotowanie do homilii, reko-
    lekcji, lub innych form ewangelizowania. Każda
    kartka Biblii jest jak studnia żywej wody, z której
    potrzeba nam zaczerpnąć, by napoić dusze spra-
    gnione tak Ducha Świętego, jak spragniona była
    miłości Samarytanka w Sychar. A ponieważ nic tak,
    nie zachęca jak przykład, posłużmy się skróconym
    wzorem rozmyślania, by zilustrować jego proces.
    Dla wielu z nas czytania używane w liturgii eucha-
    rystycznej stanowią treść rozmyślania, choć trzeba
    pamiętać, że kolekcja czytań liturgicznych nie wy-
    czerpuje całości Pisma Świętego.
</p>

</body>
</html>