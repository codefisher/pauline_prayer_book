<html>
<head>
    <title>Modlitwy wieczorne</title>
</head>
<body>

<h1>4. Modlitwy wieczorne</h1>

<p class="instruction">
    O godzinie przewidzianej w rozkładzie dnia,
    należy odmówić nieszpory. Po ich zakończeniu,
    lektor rozpoczyna wezwania do św. Pawła, a na-
    stępnie przełożony odczytuje nekrolog z następnego
    dnia i kończy modlitwą za zmarłych. W zależności
    od porządku dnia „Anioł Pański” należy odmówić
    na początku modlitw wieczornych lub po kolacji.
</p>

<h2>Wezwania do św. Pawła Pierwszego Pustelnika</h2>

<div class="prayer-group">
    <litany responce="módl się za nami.">
        Święty Pawle, Ojcze naszego Zakonu,
        Święty Pawle, wierny naśladowco Chrystusa,
        Święty Pawle, mężu mocnej i żywej wiary,
        Święty Pawle, miłośniku samotności,
        Święty Pawle, nieznużony w modlitwie i pokucie,
        Święty Pawle, cierpliwy w znoszeniu utrapień pustynnego życia,
        Święty Pawle, obejmujący swą miłością ofiarną
        Kościół Chrystusowy i całą ludzkość,
        Święty Pawle, wzorze wytrwałości na obranej drodze życia,
        Święty Pawle, gotowy w chwili śmierci na spotkanie z Bogiem,

    </litany>
</div>

<div class="prayer-group">
    <litany responce="uproś nam u Boga.">
        Abyśmy z wiarą przeżywali nasze powołanie zakonne,
        Abyśmy przez zachowanie ślubów zakonnych upodabniali się do Chrystusa,
        Abyśmy spełniali Chrystusowe przykazanie miłości każdego człowieka,
        Abyśmy umieli modlić się dobrze i wytrwale,
        Abyśmy przez pokutę życia uczestniczyli w zbawczej miłości Chrystusa,
        Abyśmy nie ulegali pokusie łatwizny życiowej,
        Abyśmy z darów ziemi, z osiągnięć techniki i kultury roztropnie korzystali,
        Abyśmy odważnie dążyli do miłości doskonałej w duchu Ewangelii,
        Abyśmy czuli się odpowiedzialni za nasz Zakon i jego zadania apostolskie,
        Abyśmy gorliwie głosili chwałę Maryi, Matki naszego Zakonu,
    </litany>
</div>

<div class="prayer-group">
    <litany responce="prosimy Cię Chryste, usłysz nas!">
        Przez wstawiennictwo błogosławionej Dziewicy, Królowej Pustelników i Opiekunki Zakonu,
        Przez zasługi wszystkich Świętych naszego Zakonu,
        Abyś naszą wspólnotę zakonną pomnażać i cnotami ubogacać raczył,
        Abyś wszystkim naszym rodzinom, konfratrom i dobrodziejom obfitych łask udzielić raczył,
        Abyś okazał swoje miłosierdzie braciom, którzy od nas odeszli,
        Abyś nasze błędy i braki w miłości naprawić ra- czył,
        Abyś nieprzyjaciół Kościoła łaską nawrócenia obdarzyć raczył,
        Abyś wieczną radością zmarłych współbraci, ro- dziców, krewnych, konfratrów i dobrodziejów naszych obdarzyć raczył,
    </litany>
</div>

<div class="prayer-group">
    <prayer class="leader" red="P.">Módl się za nami, święty nasz Ojcze Pawle
        Pierwszy Pustelniku.
    </prayer>
    <prayer red="W.">Abyśmy się stali godnymi obietnic Chrystuso-
        wych.
    </prayer>
</div>

<div class="prayer-group">
    <prayer red="P."><strong>Módlmy się:</strong><br />
        Boże, Ty sprawiłeś, że św. Paweł nasz Ojciec
        na pustyni osiągnął świętość, spraw przez jego
        przyczynę, abyśmy rozwijając w sobie ducha
        modlitwy i służby, zbliżali się w miłości do
        Ciebie. Przez Chrystusa, Pana naszego.
    </prayer>
    <prayer red="W.">Amen.</prayer>
</div>

<p class="instruction">W modlitwie za zmarłych stosujemy następują-
    cą formułę:
</p>

<div class="prayer-group">
    <prayer red="P.">Zmarli Współbracia nasi, których rocznica
        śmierci przypada jutro:.......<br />
        Módlmy się za wszystkich naszych zmarłych
        Współbraci.
    </prayer>
    <p class="instruction">
        (krótkie milczenie)
    </p>
    <prayer red="P.">Boże, dawco przebaczenia i miłośniku zba-
        wienia ludzkiego, prosimy Twą dobroć, spraw,
        aby nasi bracia, rodzice, krewni i dobrodzie-
        je, którzy zeszli z tego świata, za przyczyną
        Najświętszej Maryi Panny zawsze Dziewicy
        i wszystkich świętych Twoich osiągnęli udział
        w wiecznej szczęśliwości. Przez Chrystusa,
        Pana naszego.
    </prayer>
    <prayer red="W.">Amen.</prayer>
</div>

<div class="prayer-group">
    <prayer class="leader" red="P.">Wieczny odpoczynek racz im dać, Panie.
    </prayer>
    <prayer red="W.">A światłość wiekuista niechaj im świeci.

    </prayer>
    <prayer class="leader" red="P.">Niech odpoczywają w pokoju wiecznym.
    </prayer>
    <prayer red="W.">Amen.
    </prayer>
</div>

<p class="instruction">
    albo, po otrzymaniu wiadomości o śmierci
    Współbrata, należy dodać:
</p>

<div class="prayer-group">
    <prayer red="P.">Panie, Boże miłosierny, prosimy Cię, racz przy-
        jąć zmarłego sługę Twego a naszego Współ-
        brata ..........................., aby mógł odpoczywać
        w chwale zmartwychwstania razem z Tobą i ze
        wszystkimi świętymi Twymi. Przez Chrystusa,
        Pana naszego.
    </prayer>
    <prayer red="W.">Amen.</prayer>
</div>

<div class="prayer-group">
    <prayer class="leader" red="P.">Wieczny odpoczynek racz im dać, Panie.
    </prayer>
    <prayer red="W.">A światłość wiekuista niechaj im świeci.

    </prayer>
    <prayer class="leader" red="P.">Niech odpoczywają w pokoju wiecznym.
    </prayer>
    <prayer red="W.">Amen.
    </prayer>
</div>

</body>
</html>