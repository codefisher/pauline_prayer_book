<html>
<head>
    <title>Święty Paweł Pierwszy
        Pustelnik</title>
</head>
<body>

<h1>2. Święty Paweł Pierwszy
    Pustelnik</h1>

<p class="instruction">
    Święty Paweł Pierwszy Pustelnik, zgodnie
    z obecnym stanem badań, żyt w latach 228-341.
    Jego osoba i sposób życia harmonizuje z wydarze-
    niami i sytuacją Kościoła pierwszych wieków. Nu-
    meryczne określenie nie jest kwalifikacją liczbową,
    lecz obejmuje pewien idealny model pustelnika,
    godny naśladowania prawzór człowieka zjednoczo-
    nego Z Bogiem. Paweł z Teb jest znaną w patrysty-
    ce postacią i w świadomości mnichów wczesnego
    chrześcijaństwa żywo egzystującym przykładem
    życia pustelniczego. Jako «Pierwszy» funkcjonuje
    w nazewnictwie pierwotnych wspólnot paulińskich
    i na przestrzeni wieków pieczołowicie zachowywa-
    ny w oficjalnej nomenklaturze Zakonu, a przez Sto-
    licę Apostolską zawsze potwierdzany. Wykształcony
    w naukach greckich i egipskich, o usposobieniu
    łagodnym względem ludzi i odznaczającym się go-
    rącą miłością Boga, z natchnienia Ducha Świętego
    uszedł z rodzinnego domu na pustynię i cale życie
    spędził tam w samotności, a w modlitwie jednoczył
    się z Panem, kontemplując niezgłębione Boże ta-
    jemnice.
</p>

<p class="instruction">
    Nie ulega wątpliwości, że św. Paweł Pierw-
    szy Pustelnik jest postacią historyczną. Natomiast
    tekst jego życiorysu przekazany przez św. Hieronima (345-420) z niektórymi nadzwyczajnymi i nieco
    udziwnionymi opisami, jest swego rodzaju nowelą
    literacką, niepozbawiającą samej osoby Pawła, wy-
    miaru historycznego. Dla wszystkich pokoleń pau-
    linów unoszonych historią i zawieruchą dziejów,
    jest nie tylko czcigodnym i miłowanym Patriarchą
    Zakonu, lecz nieustannie żywym symbolem obejmu-
    jącym zakorzenienie w przeszłości, kształtującym
    teraźniejszość i orientującym na przyszłość.
</p>

<h2 id="litany">2.1. Litania do świętego Pawła I Pustelnika
</h2>

<div class="prayer-group">
    <litany>
        Kyrie, elejson. Chryste, elejson. Kyrie, elejson.
        Chryste, usłysz nas, Chryste, wysłuchaj nas.
    </litany>
    <litany responce="zmiłuj się nad nami.">
        Ojcze z nieba, Boże,
        Synu, Odkupicielu świata, Boże,
        Duchu Święty, Boże,
        Święta Trójco, Jedyny Boże,
    </litany>
</div>

<div class="prayer-group">
    <litany responce="módl się za nami.">
        Święta Maryjo, Matko Boga,
        Święta Maryjo, Matko naszego Zakonu,
        Święta Maryjo, nadziejo lepszego świata,
        Święta Maryjo, nieustanna pomocy w dążeniu do doskonałości,
        Święty Aniele, Stróżu, stojący na straży naszego sumienia,
        Święty Pawle, Ojcze paulińskiego Zakonu,
        Święty Pawle, miłośniku samotności,
        Święty Pawle, wzorze doskonałości,
        Święty Pawle, zwierciadło ubóstwa,
        Święty Pawle, prawdziwy wzorze pokory,
        Święty Pawle, ozdobo czystości,
        Święty Pawle, wierny sługo Króla Najwyższego,
        Święty Pawle, ucieczko kuszonych,
        Święty Pawle, najgorętszą miłością pałający,
        Święty Pawle, najwyższej bogomyślności oddany,
        Święty Pawle, przykładzie trzeźwości i wstrzemięźliwości,
        Święty Pawle, powierzający się Bożej Opatrzności,
        Święty Pawle, szczycie cierpliwości,
        Święty Pawle, mężu bez skargi,
        Święty Pawle, podziwie świętego Antoniego,
        Święty Pawle, oddający Bogu ducha z rękami wzniesionymi ku niebu,
        Święty Pawle, posługą lwów po śmierci uczczony,
        Święty Pawle, przez świętego Antoniego pochowany,
        Święty Pawle, przez Aniołów do nieba zaniesiony,
    </litany>
</div>

<div class="prayer-group">
    <litany responce="uproś nam u Boga.">
        Abyśmy żyli w duchu wiary, nadziei i miłości,
        Abyśmy w codziennym życiu obfitowali w dobre uczynki,
        Abyśmy wiernie wypełniali obowiązki naszego stanu,
        Abyśmy zachowali umiar w używaniu dóbr tego świata,
        Abyśmy nieustannie pamiętali na śmierć i sąd Boży,
        Abyśmy idąc za Ukrzyżowanym Zbawicielem, byli zawsze zjednoczeni z Jego Najświętszą Matką,
    </litany>
</div>

<div class="prayer-group">
    <litany responce="przepuść nam, Panie.">
        Baranku Boży, który gładzisz grzechy świata,
    </litany>
    <litany responce="wysłuchaj nas, Panie.">
        Baranku Boży, który gładzisz grzechy świata,
    </litany>
    <litany responce="zmiłuj się nad nami.">
        Baranku Boży, który gładzisz grzechy świata,
    </litany>
</div>

<div class="prayer-group">
    <prayer class="leader" red="P.">Módl się za nami święty Pawle Pierwszy Pu-
        stelniku.</prayer>
    <prayer red="W.">Abyśmy się stali godnymi obietnic Chrystuso-
        wych.</prayer>
</div>

<div class="prayer-group">
    <prayer red="P."><strong>Módlmy się:
    </strong><br />
        Boże, Ty sprawiłeś, że święty Paweł nasz Oj-
        ciec na pustyni osiągnął świętość, spraw przez
        jego przyczynę, abyśmy rozwijając w sobie
        ducha modlitwy i służby, zbliżali się w miłości
        do Ciebie. Przez Chrystusa, Pana naszego.
    </prayer>
    <prayer red="W.">Amen.</prayer>
</div>

<p class="instruction">albo:</p>

<div class="prayer-group">
    <prayer red="P."><strong>Módlmy się:
    </strong><br />
        Panie Boże, któryś zrządził, że święty Paweł,
        nasz Ojciec, udał się na pustynię i tam na roz-
        ważaniu tajemnicy Twojego Imienia, dopełnił
        biegu ziemskiego życia, spraw przez Jego za-
        sługi, byśmy rezygnując z tego, co przemijają-
        ce, zmierzali do radości wiecznej. Przez Chry-
        stusa, Pana naszego.
    </prayer>
    <prayer red="W.">Amen.</prayer>
</div>

</body>
</html>