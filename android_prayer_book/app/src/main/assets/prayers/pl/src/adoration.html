<html>
<head>
    <title>Modlitwy adoracyjne</title>
</head>
<body>

<h1 class="section">B. Życie modlitwy i ofiary
    z chrystusem</h1>

<p class="instruction">
    Sobór Watykański II naucza, że «źródłem i zarazem
    szczytem całego życia chrześcijańskiego» (KK 11) jest Eu-
    charystia. Jest ona kulminacyjnym punktem posługi Kościoła,
    gdzie w pełny i doskonały sposób (przez Chrystusa, z Chry-
    stusem i w Chrystusie) dokonuje się uświęcenie człowieka
    i uwielbienie Boga. Stąd «wszystkie pozostałe czynności sa-
    kralne i inne akty życia chrześcijańskiego winny być związane
    z Liturgią Eucharystyczną, z niej wypływać i do niej się kiero-
    wać» (OWMR 1). Dla nas zaś - Eucharystia - jest siłą do życia
    według rad Ewangelicznych, skuteczną pomocą do realizacji
    zadań naszej wspólnoty zakonnej w Kościele Bożym (por.
    art. 20) oraz życia tajemnicą Krzyża (por. art. 34).
</p>

<h1>1. Modlitwy adoracyjne</h1>

<h2>1.1. Litania do Najświętszego Sakramentu</h2>

<div class="prayer-group">
    <litany>
        Kyrie, elejson. Chryste, elejson. Kyrie, elejson.
        Chryste, usłysz nas. Chryste, wysłuchaj nas.
    </litany>
    <litany responce="zmiłuj się nad nami.">
        Ojcze z nieba, Boże,
        Synu, Odkupicielu świata, Boże,
        Duchu Święty, Boże,
        Święta Trójco, Jedyny Boże,
        Boże utajony w Najświętszym Sakramencie,
        Przedwieczne Słowo Ojca, które Ciałem się stało i zamieszkało między nami,
        Jezu, obecny w Najświętszym Sakramencie jako Bóg i Człowiek,
        Nieustająca Ofiaro Nowego Przymierza,
        Chlebie Żywy z nieba zstępujący,
        Chlebie wszechobecnością Słowa w Ciało przemieniony,
        Pokarmie wybranych, Uczto Anielska,
        Pamiątko męki Jezusa Chrystusa,
        Dowodzie Boskiej ku nam miłości,
        Tajemnico wiary, Cudzie niepojęty,
        Przymierze miłości i pokoju,
        Źródło łask wszelkich,
        Zadatku chwalebnego zmartwychwstania,
        Umocnienie na drogę wieczności,
        Ucieczko grzeszników,
        Wspomożenie słabych i upadłych,
        Lekarzu chorych,
        Pociecho smutnych,
        Boski Więźniu na naszych ołtarzach,
    </litany>
    <litany responce="przepuść nam, Panie.">
        Bądź nam miłościw,
    </litany>
    <litany responce="wysłuchaj nas, Panie.">
        Bądź nam miłościw,
    </litany>
    <litany responce="zachowaj nas, Panie.">
        Od niegodnego pożywania Ciała i Krwi Twojej,
        Od wszelkiej pychy,
        Od wszelkich niebezpieczeństw duszy,
        Od braku miłości ku drugiemu człowiekowi,
        Od grzechu każdego,
    </litany>
    <litany responce="wybaw nas, Panie.">
        Przez Najświętsze Wcielenie Twoje,
        Przez gorzką mękę i śmierć Twoją,
        Przez pragnienie pożywania Baranka wielkanocnego z uczniami Swoimi,
        Przez nieskończoną miłość, którą nam okazałeś, ustanawiając Najświętszy Sakrament Ołtarza,
        Przez Najdroższą Krew Twoją, jaką nam w Sakramencie Ołtarza zostawiłeś,
        Przez najgłębszą pokorę, okazaną na Ostatniej Wieczerzy przy umywaniu nóg Apostołom,
        Przez pięć ran Najświętszego Ciała Twojego,
    </litany>
    <litany responce="Ciebie prosimy, wysłuchaj nas, Panie.">
        My grzeszni,
        Abyś głęboką cześć i nabożeństwo ku temu Najświętszemu Sakramentowi zawsze w nas utrzymywać i pomnażać raczył,
        Abyś przez ten Chleb Anielski wszelkie zło w nas wyniszczyć raczył,
        Abyś nas w łasce Twojej świętej zachować raczył,
        Abyś nas od wszelkich zasadzek nieprzyjaciół uwolnić raczył,
        Abyś nas tym pokarmem niebieskim w godzinę śmierci zasilić raczył,
        Synu Boży, Źródło łaskawości i miłosierdzia,
    </litany>
</div>

<div class="prayer-group">
    <litany responce="przepuść nam, Panie.">
        Baranku Boży, który gładzisz grzechy świata,
    </litany>
    <litany responce="wysłuchaj nas, Panie.">
        Baranku Boży, który gładzisz grzechy świata,
    </litany>
    <litany responce="zmiłuj się nad nami.">
        Baranku Boży, który gładzisz grzechy świata,
    </litany>
</div>

<div class="prayer-group">
    <prayer class="leader" red="P.">Panie Jezu, obecny pod postacią Chleba na
        naszych ołtarzach.
    </prayer>
    <prayer red="W.">Umacniaj nas Ciałem i Krwią Swoją.
    </prayer>
</div>

<div class="prayer-group">
    <prayer red="P."><strong>Módlmy się:
    </strong><br />Boże, Ty w Najświętszym Sakramencie zosta-
        wiłeś nam pamiątkę Swej Męki, daj nam taką
        czcią otaczać święte Tajemnice Ciała i Krwi
        Twojej, abyśmy nieustannie doznawali owo-
        ców Twego odkupienia. Który żyjesz i królu-
        jesz na wieki wieków.
    </prayer>
    <prayer red="W.">Amen.</prayer>
</div>

<h2>1.2. Adoracja Najświętszego Sakramentu</h2>

<div class="indent">
    <p>
        Panie Jezu Chryste, w tej adoracji pragnę odpo-
        wiedzieć na Twoje wezwanie: «czuwajcie i módlcie
        się». Dlatego chcę Cię uczcić, wyznać moją wiarę
        i miłość do Ciebie, obecnego w Najświętszym Sa-
        kramencie. Obiecałeś pozostać z nami aż do koń-
        ca wieków. Dziękuję Ci za to i przepraszam Cię za
        brak mojej miłości i słabą wiarę. Umocnij i oczyść
        mnie mocą Twojego Ducha Świętego. Oświeć oczy mojego umysłu, abym chwalił Cię nie tylko ustami,
        ale i świętością życia.
    </p>
    <p>
        Jezu Chryste, Synu Boga żywego, który je-
        steś prawdziwym Bogiem i Człowiekiem, wierzę
        w Twoją szczególną obecność w Najświętszym
        Sakramencie Eucharystii i dziękuję Ci za tak wie-
        le dobrodziejstw mi wyświadczonych. Uwielbiam
        Cię za Twoją Matkę Maryję, którą również mi da-
        łeś, jako Matkę i Opiekunkę. Za Jej przykładem
        pragnę żyć w zjednoczeniu z Tobą, moim najwyż-
        szym Dobrem.
    </p>
    <p>
        Pozdrawiam Panie Jezu, Twe najmiłościwsze
        Serce. Pragnę Ci zadośćuczynić za wszystkie znie-
        wagi, których od wszystkich nieprzyjaciół Twoich
        doznajesz w tym Sakramencie. W akcie uniżenia
        i adoracji, pragnę oddać Ci pokłon we wszystkich
        tych miejscach na ziemi, gdzie Ty w Najświętszym
        Sakramencie jesteś mniej czczony i bardziej opusz-
        czony.
    </p>
    <p>
        O Jezu mój, kocham Cię całym sercem. Żału-
        ję, żem Ciebie, nieskończoną mą Dobroć, w prze-
        szłości tak często zasmucał. Postanawiam, że przy
        pomocy łaski Twojej, już Cię więcej nie będę obra-
        żał, a obecnie, jakkolwiek nędzny jestem, poświę-
        cam i oddaję Ci się zupełnie. Wyrzekam się mojej
        woli, uczuć, pragnień i wszystkiego, co moje. Od
        tej chwili rozporządzaj mną i tym, co moje, według
        Twego tylko upodobania. Błagam tylko i pragnę
        Twojej świętej miłości, wytrwania w dobrym do
        końca i spełniania Twojej woli. Polecam Ci dusze
        w czyśćcu, zwłaszcza te, które miały szczególne
        nabożeństwo do Przenajświętszego Sakramentu
        i do Najświętszej Maryi Panny. Polecam Ci także
        wszystkich nieszczęśliwych grzeszników.
    </p>
    <p>
        Na koniec, ukochany mój Zbawicielu, łączę
        wszystkie moje intencje z intencjami Twego naj-
        miłościwszego Serca i w ten sposób złączone ofia-
        ruję je Ojcu Twemu Przedwiecznemu i proszę Go
        w imię Twoje, aby je z miłości przyjął i wysłuchać
        raczył. Amen.
    </p>
</div>

</body>
</html>
