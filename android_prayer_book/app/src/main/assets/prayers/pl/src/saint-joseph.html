<html>
<head>
    <title>Święty Józef</title>
</head>
<body>

<h1>1. Święty Józef</h1>

<p class="instruction">
    Święty Józef, człowiek Sprawiedliwy, któremu
    Bóg powierzył uczestnictwo i decyzyjny udział
    w największych tajemnicach zbawienia. To On na
    polecenie Anioła Bożego nie bał się przyjąć Ma-
    ryi, uwierzył, że z Ducha Świętego jest to, co się
    w Niej poczęło (por. Mt 1,19-25), a gdy przyszło za-
    grożenie śmiertelne ze strony Heroda «wstał, wziął
    w nocy Dziecię i Jego Matkę i udał się do Egiptu»
    (Mt 2,14). A potem, gdy minęło niebezpieczeństwo
    «wrócił do ziemi Izraela, przybył do miasta zwa-
    nego Nazaret i tam się osiedlił. Tak miało się speł-
    nić słowo Proroków: nazywany będzie Nazarejczy-
    kiem» (Mt 2,19.23). Kiedy zaś Jezus rozpoczynał
    swą działalność misyjną i zjawił się nad Jordanem,
    by przyjąć chrzest Janowy, «był jak mniemano sy-
    nem Józefa» (Łk 3,23).
</p>

<p>
    W świadomości Kościoła i wiernych pozostaje
    jako człowiek sprawiedliwy, najwierniejszy sługa
    Boga żywego, Oblubieniec Najświętszej Dziewicy
    Maryi i milczący świadek Bożych tajemnic. «On
    bowiem jest zakończeniem Starego Testamentu.
    W Nim godność patriarchów i proroków otrzymuje
    przyobiecany owoc. On sam w sposób cielesny po-
    siadł to, co łaskawość Boża obiecała patriarchom
    i prorokom» (Św. Bernardyn ze Sieny).
</p>

<p>
    Kult św. Józefa na przestrzeni historii Zako-
    nu nie wykraczał poza ogólnie przyjęte ramy czci
    w Kościele Katolickim.
</p>

<h2 class="break-before" id="litany">1.1. Litania do świętego Józefa</h2>

<div class="prayer-group">
    <litany>
        Kyrie, elejson. Chryste, elejson. Kyrie, elejson.
        Chryste, usłysz nas, Chryste, wysłuchaj nas.
    </litany>
    <litany responce="zmiłuj się nad nami.">
        Ojcze z nieba, Boże,
        Synu, Odkupicielu świata, Boże,
        Duchu Święty, Boże,
        Święta Trójco, Jedyny Boże,
    </litany>
    <litany responce="módl się za nami.">
        Święta Maryjo,
        Święty Józefie,
        Przesławny potomku Dawida,
        Światłości Patriarchów,
        Oblubieńcze Bogarodzicy,
        Przeczysty Stróżu Dziewicy,
        Żywicielu Syna Bożego,
        Troskliwy Obrońco Chrystusa,
        Głowo Najświętszej Rodziny,
        Józefie najsprawiedliwszy,
        Józefie najczystszy,
        Józefie najroztropniejszy,
        Józefie najmężniejszy,
        Józefie najposłuszniejszy,
        Józefie najwierniejszy,
        Zwierciadło cierpliwości,
        Miłośniku ubóstwa,
        Wzorze pracujących,
        Ozdobo życia rodzinnego,
        Opiekunie dziewic,
        Podporo rodzin,
        Pociecho nieszczęśliwych,
        Nadziejo chorych,
        Patronie umierających,
        Postrachu duchów piekielnych,
        Opiekunie Kościoła świętego,
    </litany>
</div>

<div class="prayer-group">
    <litany responce="przepuść nam, Panie.">
        Baranku Boży, który gładzisz grzechy świata,
    </litany>
    <litany responce="wysłuchaj nas, Panie.">
        Baranku Boży, który gładzisz grzechy świata,
    </litany>
    <litany responce="zmiłuj się nad nami.">
        Baranku Boży, który gładzisz grzechy świata,
    </litany>
</div>

<div class="prayer-group">
    <prayer class="leader" red="P.">Ustanowił go panem domu swego.</prayer>
    <prayer red="W."> I zarządcą wszystkich posiadłości swoich.
    </prayer>
</div>

<div class="prayer-group">
    <prayer red="P."><strong>Módlmy się:
    </strong><br />
        Boże, Ty w niewysłowionej Opatrzności wy-
        brałeś świętego Józefa na Oblubieńca Naj-
        świętszej Rodzicielki Twojego Syna, spraw,
        abyśmy oddając mu na ziemi cześć jako opie-
        kunowi, zasłużyli na jego orędownictwo w nie-
        bie. Przez Chrystusa, Pana naszego.
    </prayer>
    <prayer red="W.">Amen.</prayer>
</div>

<h2>1.2. Modlitwa do świętego Józefa
    <span>(odmawiana po różańcu)</span>
</h2>

<div class="indent">
    <p>
        Do Ciebie, święty Józefie, uciekamy się w na-
        szej niedoli. Wezwawszy pomocy Twej Najświęt-
        szej Oblubienicy, z ufnością również błagamy
        o Twoją pomoc. Przez miłość, która Cię łączyła
        z Bogarodzicą Dziewicą i przez ojcowską Twą tro-
        skliwość, którą otaczałeś Dziecię Jezus, pokornie
        błagamy, wejrzyj łaskawie na dziedzictwo, które
        Jezus Chrystus nabył krwią swoją i swoim potęż-
        nym wstawiennictwem dopomóż nam w naszych
        potrzebach.
    </p>
    <p>
        Opatrznościowy Stróżu Bożej Rodziny, czu-
        waj nad wybranym potomstwem Jezusa Chrystu-
        sa. Oddal od nas, ukochany Ojcze, wszelką zarazę
        błędów i zepsucia. Potężny nasz wybawco, przy-
        bądź nam łaskawie z niebiańską pomocą w tej wal-
        ce z mocami ciemności, a jak niegdyś uratowałeś
        Dziecię Jezus z niebezpieczeństwa, które groziło
        Jego życiu, tak teraz broń Kościoła Bożego od wro-
        gich zasadzek i od wszelkiej przeciwności. Otaczaj
        każdego z nas nieustanną opieką, abyśmy za Two-
        im przykładem i Twoją pomocą wsparci mogli żyć
        świątobliwie, umrzeć pobożnie i osiągnąć wieczną
        szczęśliwość w niebie. Amen.
    </p>
</div>

</body>
</html
