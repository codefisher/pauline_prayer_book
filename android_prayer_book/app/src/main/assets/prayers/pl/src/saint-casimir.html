<html>
<head>
    <title>Święty Kazimierz</title>
</head>
<body>

<h1>4. Święty Kazimierz</h1>

<p class="instruction">
    Święty Kazimierz, Królewicz, syn króla Kazimierza
    Jagiellończyka i Elżbiety Rakuskiej przyszedł na świat 3
    października 1458 r. w Krakowie na zamku wawelskim.
    Odszedł do Boga w miejscu swego urodzenia 4 marca
    1484 r., a złożony został w Katedrze wileńskiej, gdzie
    jego relikwie spoczywają dotychczas. Pierwsza bulla
    papieska z r. 1521, zatwierdzająca kult św. Kazimierza,
    zaginęła po śmierci posła królewskiego Erazma Ciołka.
    Dopiero staraniem Zygmunta III Wazy, papież Klemens
    VIII w r. 1602 wydał powtórnie bullę kanonizacyjną
    i zatwierdził teksty liturgiczne ku czci św. Królewicza,
    rozciągając je na cały Kościół.
</p>

<p class="instruction">
    Posiadał wielki dar modlitwy i odznaczał się
    żarliwą miłością do Bogarodzicy. Wyrazem tej czci
    do Maryi, była jego ulubiona pieśń «Omni die, dic
    Mariae», której treść włożono do jego trumny. Wraz
    ze swoim ojcem bywał na Jasnej Górze. Szczytowym
    wydarzeniem tej obecności był przyjazd w r. 1472 całej
    rodziny królewskiej - Kazimierza Jagiellończyka z żoną
    Elżbietą, z pięcioma synami i trzema córkami - wspól-
    na Komunia święta i wpisanie wszystkich, wraz z przy-
    szłym świętym, do konfraterni paulinów jasnogórskich.
</p>

<p class="instruction">
    Święty Kazimierz odbiera powszechną cześć
    Obojga Narodów - Polski i Litwy, a Pius XII w roku
    1950 ogłosił go ponadto patronem młodzieży litewskiej.
</p>

<h2 class="break-before">Litania do świętego Kazimierza
</h2>

<div class="prayer-group">
    <litany>
        Kyrie, elejson. Chryste, elejson. Kyrie, elejson.
        Chryste, usłysz nas, Chryste, wysłuchaj nas.
    </litany>
    <litany responce="zmiłuj się nad nami.">
        Ojcze z nieba, Boże,
        Synu, Odkupicielu świata, Boże,
        Duchu Święty, Boże,
        Święta Trójco, Jedyny Boże,
    </litany>
    <litany responce="módl się za nami.">
        Święta Maryjo,
        Święty Kazimierzu,
        Lilio czystości,
        Pochodnio gorejąca w domu Bożym,
        Patronie Litwy i Polski,
        Wzorze dla możnych tego świata,
        Zwierciadło sprawiedliwości,
        Lekarzu niemocnych,
        Przykładzie cierpliwości,
        Wzgardzicielu królewskich godności,
        Miłośniku Boży,
        Naśladowco Chrystusa,
        Wierny sługo Maryi,
        Pocieszycielu strapionych,
        Uzdrowienie chorych,
        Pomocy konających,
        Źródło dobroci,
        Krzewicielu wiary świętej,
        Ojcze ubogich i sierot,
        Młodzieńcze niepokalany,
        Wzorze pokory i łaskawości,
        Radości i chwało Wilna,
    </litany>
</div>

<div class="prayer-group">
    <litany responce="przepuść nam, Panie.">
        Baranku Boży, który gładzisz grzechy świata,
    </litany>
    <litany responce="wysłuchaj nas, Panie.">
        Baranku Boży, który gładzisz grzechy świata,
    </litany>
    <litany responce="zmiłuj się nad nami.">
        Baranku Boży, który gładzisz grzechy świata,
    </litany>
</div>

<div class="prayer-group">
    <prayer class="leader" red="P.">Módl się za nami święty Kazimierzu.</prayer>
    <prayer red="W.">Abyśmy się stali godnymi obietnic Chrystusowych.
    </prayer>
</div>

<div class="prayer-group">
    <prayer red="P."><strong>Módlmy się:</strong><br />
        Boże, Ty dałeś wytrwanie w dobrem świętemu
        Kazimierzowi, żyjącemu na dworze królew-
        skim i narażonemu na pokusy świata, prosi-
        my Cię, abyśmy za jego wstawiennictwem
        nauczyli się odrywać serca od radości docze-
        snych i dążyć do wiecznych. Przez Chrystusa,
        Pana naszego.
    </prayer>
    <prayer red="All">Amen.</prayer>
</div>

</body>
</html>