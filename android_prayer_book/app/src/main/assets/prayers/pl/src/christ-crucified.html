<html>
<head>
    <title>Prayers to Christ Crucified</title>
</head>
<body>

<h1>7. Prayers to Christ Crucified</h1>

<ebook>
    <contents />
</ebook>

<h2>7.1 Litany of the Holy Cross</h2>

<div class="prayer-group">
    <litany>
        Kyrie, elejson. Chryste, elejson. Kyrie, elejson.
        Chryste, usłysz nas. Chryste, wysłuchaj nas.
    </litany>
    <litany responce="zmiłuj się nad nami.">
        Ojcze z nieba, Boże,
        Duchu Święty, Boże,
        Święta Trójco, Jedyny Boże,
    </litany>
    <litany responce="zbaw nas.">
        O Krzyżu Święty, drzewo życia,
        Drzewo uznania dobrego,
        Ozdobo całego chrześcijaństwa,
        Narzędzie naszego Odkupienia,
        Źródło wszelkiego błogosławieństwa,
        Pociecho wszystkich strapionych,
        Postrachu złych duchów,
        Katedro cierpliwości,
        Obrono chrześcijan,
        Kluczu do Królestwa niebieskiego,
        Ucieczko we wszystkich uciskach i pokusach,
        Nadziejo grzeszników,
        Światło sprawiedliwych,
        Odpoczynku doskonałych,
        Pociecho cierpiącego Kościoła,
        Chwało zwycięskiego Kościoła,
        Znaku zbawienia przewidziany przez Patriarchów i Proroków,
        Radości Apostołów,
        Korono Męczenników,
        Wesele Wyznawców,
        Tarczo Dziewic,
        Zadatku wiecznego szczęścia,
        Krzyżu Święty, któryś był skropiony Krwią Pana Jezusa,
        Krzyżu Święty, któryś nam wieczną szczęśliwość przygotował,
        Krzyżu Święty, na którym śmierć została pokonana,
    </litany>

</div>

<div class="prayer-group">
    <litany responce="zmiłuj się nad nami.">
        Jezu Chryste, ukrzyżowany Zbawicielu,
        Jezu Chryste, któryś cierpiał hańbę krzyża,
        Jezu, któryś Ojcu Twemu Niebieskiemu posłuszny był aż do śmierci krzyżowej,
        Jezu, któryś Ciałem Twoim na Krzyżu za grzechy nasze zapłacił,
        Jezu, który wyrok śmierci na nas wydany przybiłeś do Krzyża,
        Jezu, któryś przez Krzyż Twój zwyciężył szatana,
        Jezu, któryś nas przywiódł przez Krzyż do wolności synów Bożych,
        Jezu, który ze znakiem Krzyża przyjdziesz sądzić żywych i umarłych,
    </litany>
</div>

<div class="prayer-group">
    <litany responce="przepuść nam, Jezu.">
        Bądź nam miłościw,
    </litany>
    <litany responce="wysłuchaj nas, Jezu.">
        Bądź nam miłościw,
    </litany>
    <litany responce="wybaw nas, Jezu.">
        Od grzechu wszelkiego,
        Od zasadzek nieprzyjaciela wiecznego,
        Od wiecznego potępienia,
        Od bojaźni śmierci,
        Przez Krzyż Twój święty,
        Przez Pięć ran Twoich,
        Przez Krew Twoją,
        Przez śmierć Twoją.
    </litany>
</div>

<div class="prayer-group">
    <litany responce="wysłuchaj nas, Jezu.">
        My grzeszni, Ciebie prosimy, wysłuchaj nas, Jezu.
        Abyśmy zawsze byli prawdziwymi miłośnikami Twego Krzyża,
        Abyśmy w niczym chwały nie szukali, tylko w Krzyżu Świętym,
        Abyś nas mocą Twego Krzyża Świętego od wszelkich niebezpieczeństw ciała i duszy uwolnić raczył,
    </litany>
</div>

<div class="prayer-group">
    <litany responce="przepuść nam, Jezu.">
        Baranku Boży, który gładzisz grzechy świata,
    </litany>
    <litany responce="wysłuchaj nas, Jezu.">
        Baranku Boży, który gładzisz grzechy świata,
    </litany>
    <litany responce="zmiłuj się nad nami, Jezu.">
        Baranku Boży, który gładzisz grzechy świata,
    </litany>
</div>

<div class="prayer-group">
    <prayer class="leader" red="P.">Któryś za nas cierpiał rany.</prayer>
    <prayer red="W.">Jezu Chryste, zmiłuj się nad nami.
    </prayer>
</div>

<div class="prayer-group">
    <prayer red="P."><strong>Módlmy się:</strong><br />
        Wszechmogący Boże, Syn Twój, posłuszny
        Twojej woli, poniósł śmierć na krzyżu, aby
        wszyscy ludzie zostali zbawieni, spraw, abyśmy
        poznawszy na ziemi tajemnicę odkupienia, mo-
        gli otrzymać jego owoce w niebie. Przez Chry-
        stusa, Pana naszego.
    </prayer>
    <prayer red="W.">Amen.</prayer>
</div>

<div class="indent">

<h2>7.2. Droga Krzyżowa</h2>

<h3>Stacja I
    <span>Pan Jezus na śmierć skazany</span>
</h3>

<p>
    <em>«Lecz oni nalegali z wielkim wrzaskiem,
        domagając się, aby Go ukrzyżowano... Piłat więc
        zawyrokował, żeby ich żądanie zostało spełnione».
    </em>
</p>

<p>Każda droga życia zakonnego ma początek
    przy pierwszej stacji. Decyzja porzucenia świata,
    prośba o przyjęcie u furty klasztornej... Ale czy
    w pełni zdawałem sobie wtedy sprawę, tak jak Je-
    zus, że wyruszam - jeżeli tylko na serio potraktuję
    swe powołanie - w prawdziwą pielgrzymkę krzyża?
    Że słodycz mistyki osiąga się w nocy doświadczeń?
</p>

<p>
    O najświętsza Boża Wolo, niech tylko Ciebie
    szukam i niech wypełnienie Ciebie będzie moją
    rozkoszą. Panie Jezu bądź krzewem winnym dla
    latorośli mej duszy.
</p>

<h3>Stacja II
    <span>Pan Jezus bierze krzyż na ramiona swoje</span>
</h3>

<p>Drogę cierpienia rozpoczął w Ogrójcu. Potem
    nocne przesłuchania, cierniem ukoronowanie, bi-
    czowanie, zmęczony przed męką.
</p>

    <p>
        W chwili przyjęcia do zakonu byłem pełen
        energii, gotów rozpocząć przygodę nowego stanu.
        To mądrość Boża ze względu na moją słabość za-
        kryła przed wzrokiem duszy przerażający ciężar
        życia zakonnego i kapłańskiego, bym się nie zała-
        mał, dopóki nie nauczę się polegać na łasce.
    </p>

    <p>
        Jezu! Oby Twój obraz, z krzyżem w dłoniach,
        zawsze był obecny w sercu moim, żebym miał od-
        wagę „raz wybrawszy, wciąż na nowo wybierać”.
        Wybierać mądrość paschy.
    </p>

    <h3>Stacja III
        <span>Pan Jezus upada po raz pierwszy</span>
    </h3>

    <p>
        Wyczerpanie daje znać o sobie. Pan Jezus po-
        tyka się o kamienistą drogę, chwieje się i upada.
    </p>

    <p>
        Również i mnie może się to przydarzyć,
        zwłaszcza na początku zakonnej formacji. Odkry-
        wam w sobie coraz więcej rejonów dalekich od
        tego, co wyczytałem w Piśmie Świętym, w regule
        zakonnej i w dziełach ascetycznych. Ideały ścierają
        się z realizmem ludzkiej ułomności. I pytam: «Czy
        tu jest moje miejsce»?
    </p>

    <p>
        Panie, bądź moją siłą, gdy mnie ogarnia znie-
        chęcenie. Nie mogę Cię opuścić! Wstanę i pójdę
        dalej. Spojrzę jeszcze raz na moich współbraci i od-
        kryję w nich ukrytą wielkość.
    </p>

    <h3>Stacja IV
        <span>Pan Jezus spotyka Matkę swoją</span>
    </h3>

    <p>
        Na moment spotykają się ich spojrzenia. Była
        to tylko chwila, lecz zawierała w sobie wszystko:
        miłość, ból, trwanie, posłuszeństwo woli Ojca.
    </p>
    <p>
        W powszechnym przekonaniu decyzja o wy-
        borze życia konsekrowanego rodzi się przy Sercu
        Matki Bożej. Każde bowiem dobre natchnienie
        przychodzi do nas z nieba przez pośrednictwo Ma-
        ryi, na Jej szept: <em>«wina nie mają»</em>. Tym bardziej
        trzeba to odnieść do powołania paulińskiego, jasno-
        górskiego.
    </p>

    <p>
        Królowo Częstochowska, jestem przy Tobie,
        pamiętam, strzegę miłości do Jezusa, którą mi wy-
        prosiłaś. Tylko ta miłość oraz cześć dla Twego słod-
        kiego imienia - niech panują w moim sercu i anga-
        żują wszystkie moje uczucia.
    </p>

    <h3>Stacja V
        <span>Szymon z Cyreny pomaga nieść krzyż Jezusowi</span>
    </h3>

    <p>
        Przymuszony, prawdopodobnie nie zdawał so-
        bie sprawy, komu pomaga. Najważniejsze jednak,
        że to uczynił. Tak samo przecież zachowałby się
        ktoś świadomie życzliwy.
    </p>

    <p>
        W chwilach doświadczeń Pan Bóg nie zosta-
        wia człowieka samego, ale posyła mu towarzysza
        śpieszącego z otuchą. We wspólnocie zakonnej
        jest nim ojciec duchowny, spowiednik, przełożony,
        brat. Czuwa nad ojcami i braćmi potrzebującymi
        wewnętrznego wsparcia.
    </p>

    <p>
        Obym zawsze miał odwagę i siłę przyjąć po-
        moc od osób, które mi daje Opatrzność.
    </p>

    <h3>Stacja VI
        <span>Weronika ociera twarz Jezusowi</span>
    </h3>

    <p>
        Nie wytrzymuje naporu litości: chustą osusza
        oblicze Odkupiciela. Weroniko święta, uczyniłaś
        to, co i ja mam w sercu, ilekroć spoglądam na zbo-
        lałą twarz Jezusową.
    </p>

    <p>
        Także w klasztorach bywają osoby, przygnę-
        bione cierpieniem. Jakże potrzebne są wówczas
        dusze mające w sobie tyle dobroci, że wydobywa
        się ona na zewnątrz i przynosi ukojenie innym. Wy-
        starczy, że przyjdą, spojrzą, przemówią, a już smutek znika niepostrzeżenie.
    </p>

    <p>
        Jezu Chryste, ucz mnie ocierać Twoje łzy
        z twarzy moich współbraci, ale też i w konfesjonale
        i przy furcie klasztornej.
    </p>

    <h3>Stacja VII
        <span>Pan Jezus po raz drugi upada</span>
    </h3>

    <p>
        Co mogło Go tak przygnieść? Przecież krzyż
        niesie Cyrenejczyk. Tak, ale On spostrzegł w mojej
        duszy budzącą się chęć do złego. To z mego powo-
        du Zbawiciel leży na bruku.
    </p>

    <p>
        Jezus ostrzega mnie słowami, które wypowie-
        dział kiedyś pod adresem świętego Piotra: <em>«Szymonie,
        oto szatan pożąda duszy twojej»</em>. Ja zaś pytam i od-
        powiadam za Pawłem Apostołem: <em>«Nieszczęsny ja
        człowiek! Któż mnie wyzwoli z ciała śmierci? - Łaska
        Boża przez Jezusa Chrystusa ...»</em>.

    </p>

    <p>
        O Panie, broń mnie od sideł szatańskich, od
        chwiejnej woli.
    </p>

    <h3>Stacja VIII
        <span>Pan Jezus pociesza płaczące niewiasty</span>
    </h3>

    <p>
        <em>«Córki jerozolimskie, nie płaczcie nade Mną;
            płaczcie raczej nad sobą i nad waszymi dziećmi»</em>!
    </p>

    <p>
        Świat użala się nad tymi, co go porzucili
        i oddali się na wyłączną służbę Bogu i bliźnim. Bo
        nie wykorzystują swoich uzdolnień, narażają się
        na niewygody... To pogańskie współczucie! A oto
        nasz Pan. Ukazuje perspektywę wieczności i mówi:
        <em>«Pójdźcie, błogosławieni Ojca mojego, posiądźcie
        Królestwo przygotowane wam od założenia świa-
        ta».</em>
    </p>

    <p>
        O Jezu, naucz mnie strzec i rozwijać łaskę po-
        wołania pustelniczego i apostolskiego zarazem.
    </p>

    <h3>Stacja IX
        <span>Pan Jezus po raz trzeci upada</span>
    </h3>

    <p>
        Najdotkliwsza utrata sił, tuż przed wejściem na
        Golgotę&hellip; Kiedyś, również na górze doświadczany
        był przez kusiciela.
    </p>

    <p>
        Panie, to nie zły duch, to ja zuchwale pchnąłem
        Cię i powaliłem na ziemię. Ja &mdash; człowiek w szcze-
        gólny sposób Tobie poświęcony! Sprawił to urok
        pożądliwości, która gdy pocznie, rodzi grzech, a ten
        z kolei sprowadza śmierć.
    </p>

    <p>
        Duchu Święty, udziel mi daru roztropności
        i męstwa, aby żadna namiętność nie naruszała czy-
        stości mego serca.
    </p>

    <h3>Stacja X
        <span>Pan Jezus z szat obnażony</span>
    </h3>

    <p>
        Ludzkość w swej nieskromności posunąć się
        może aż do obnażenia Boga-Człowieka. Niech
        ciemności, o których wspominają Ewangelie, ogar-
        ną całą Golgotę i zawstydzonego Pana.
    </p>

    <p>
        Każda osoba, również duchowna może sama
        siebie odrzeć z łaski nadprzyrodzonej, ze znamion
        czystości, posłuszeństwa i ubóstwa. Oto najbole-
        śniejsza nagość ojca lub brata zakonnego, skutek
        grzechu ciężkiego, niewierności przyjętej konse-
        kracji.
    </p>

    <p>
        Panie Jezu, obym nigdy przez brak czujności
        nie oddalił się od Twej świętej woli. Niech znak ha-
        bitu przypomina mi to nieustannie i niech będzie
        dla ludzi umocnieniem wiary.
    </p>

    <h3>Stacja XI
        <span>Pan Jezus do krzyża przybity</span>
    </h3>

    <p>
        <em>«A gdy przyszli na miejsce, tam Go ukrzyżowa-
        li»</em>. Sam wyciągnął ręce i podsunął stopy. W Ogrój-
        cu już to postanowił.

    </p>

    <p>
        Dla Ciebie, Panie Jezu, opuściłem rodzinę, zre-
        zygnowałem z własności, wyrzekłem się prawa de-
        cydowania. Zobowiązałem się do realizowania rad
        ewangelicznych oraz wszystkich przepisów kon-
        stytucji i zakonnego dyrektorium. Oto mój krzyż,
        moje nieudolne naśladowanie Ciebie.
    </p>

    <p>
        <em>«Wszystko Tobie oddać pragnę i dla Ciebie
        tylko żyć»</em>. Chroń mnie Jezu przed pokusą zstępowa-
        nia z krzyża ślubów złożonych w Zakonie Świętego
        Pawła Pierwszego Pustelnika.
    </p>

    <h3>Stacja XII
        <span>Pan Jezus umiera na krzyżu</span>
    </h3>


    <p>
        Gdyśmy byli jeszcze w niewoli grzechu, wydał
        się za nas aż do śmierci, a była to śmierć krzyżowa.
        <em>«Do końca nas umiłował»</em>.
    </p>

    <p>
        Ukrzyżowany oczekuje na twoje wyniszczenie
        się w służbie zakonnej, na włączenie w Jego od-
        kupieńczą śmierć. Otwiera całą szerokość, długość,
        wysokość i głębię swego Boskiego Serca, abyś za-
        wstydzony zobaczył, jak jesteś małoduszny i skłon-
        ny do wygodnej stabilizacji.
    </p>

    <p>
        Panie Jezu Chryste, wyznaję swą słabość i ni-
        cość. Rozpal mą duszę żarem ofiarnego kochania,
        bo <em>«jeślibym miłości nie miał, nic mi nie pomoże»</em>.
    </p>

    <h3>Stacja XIII
        <span>Pan Jezus z krzyża zdjęty</span>
    </h3>

    <p>
        Maryja z martwym Synem. <em>«O wy wszyscy,
        którzy przechodzicie, zobaczcie, czy jest boleść
        większa niż moja»</em>!
    </p>

    <p>
        Pragnę, o Matko Bolesna, moje dopełnione ży-
        cie złożyć kiedyś w Twoje dłonie. Odkąd na krzyżu
        Pan nasz uczynił Cię Matką wszystkich ludzi, mam
        do tego niejako prawo.
    </p>

    <p>
        O Jezu Najsłodszy, jakże będę w wieczności
        szczęśliwy, że na ziemi podążałem ku Tobie dro-
        gą najprostszą i najkrótszą, przez Maryję. Obym
        zawsze był posłuszny życzeniu Twej Matki:
        <em>«Uczyńcie wszystko, co wam Syn mój powie»</em>.
    </p>

    <h3>Stacja XIV
        <span>Pan Jezus do grobu złożony</span>
    </h3>

    <p>
        Ciało Odkupiciela świata owinięte całunem
        leży w wykutej niszy skalnej.
    </p>

    <p>
        I na drodze mej doczesnej pielgrzymki będzie
        to ostatnia stacja. Przyodziany w biały habit i ró-
        żaniec święty, z krzyżem całego życia w rękach,
        wśród modłów współbraci: <em>«Wieczny odpoczynek
        racz mu dać Panie, a światłość wiekuista niechaj
        mu świeci»</em> spocznę w paulińskim ogrodzie cmen-
        tarnym.

    </p>

    <p>

        Zbawco mój Umiłowany, już teraz najserdecz-
        niej dziękuję Ci za łaskę wspólnoty zakonnej, za
        opiekę, którą mnie poprzez jej pośrednictwo ota-
        czałeś. Bądź mi litościw w godzinę Sądu.
    </p>

    <div class="compact-paragraph">

        <h2>7.3. Stanę pod krzyżem</h2>

        <p>Stanę pod krzyżem, gdy mnie ludzie chwalić
            będą, aby na widok uniżenia Twego, Panie i Zbawi-
            cielu mój, próżność moja upokorzona została.
        </p>
        <p>Stanę pod krzyżem, gdy mnie ludzie ganić
            będą, a milczenie Twoje, Panie i Zbawicielu mój,
            zamknie milczeniem usta moje.
        </p>
        <p>Stanę pod krzyżem, gdy mnie ludzie prześla-
            dować będą, a bicze, którymi ubiczowano Naj-
            świętsze Ciało Twoje, ubiczują obrażoną miłość
            własną moją.
        </p>
        <p>Stanę pod krzyżem, gdy niedostatek dokuczać
            mi będzie, a ubóstwo Twoje nauczy mnie błogosła-
            wić ubóstwo moje.
        </p>
        <p>Stanę pod krzyżem, gdy złe myśli niepokoić
            mnie będą, a ciernie korony Twojej rozproszą złe
            myśli moje.
        </p>
        <p>Stanę pod krzyżem, gdy złe żądze poruszą ser-
            ce moje, a widok Twój, Panie i Zbawicielu mój,
            zwycięży nad pożądliwością ciała mego.
        </p>
        <p>Stanę pod krzyżem, gdy mnie ludzie krzyw-
            dzić będą, a modlitwa Twoja: <em>«Ojcze, odpuść im!»</em>
            nauczy mnie odpuszczać krzywdy moje.
        </p>
        <p>Stanę pod krzyżem, gdy pamięć grzechów mo-
            ich rozpacz we mnie obudzi, a słowa, któreś wy-
            rzekł do łotra, przywrócą mi nadzieję.
        </p>
        <p>Stanę pod krzyżem, gdy mnie świat i ludzie
            odtrącą od siebie, a słowa, coś wyrzekł do Matki
            swojej, pocieszą osieroconą duszę moją.
        </p>
        <p>Stanę pod krzyżem, gdy ciemno w duszy bę-
            dzie, a krzyż mnie oświeci &mdash; gdy na siłach upadać
            będę, a krzyż mnie wzmocni &mdash; gdy wśród manow-
            ców błądzić będę, a krzyż mnie poprowadzi.
        </p>
        <p>Stanę pod krzyżem, gdy mnie nikt do domu, do
            serca swego przyjąć nie zechce, i na krzyżu złożę
            głowę i serce moje.
        </p>
        <p>O Panie, zawsze i wszędzie chcę żyć i umie-
            rać pod krzyżem Twoim. Pod krzyżem Twoim
            chcę opłakiwać gorzkimi łzami grzechy moje. Tam
            na krzyżu dokonałeś, Jezu, dzieła zbawienia rodu
            ludzkiego &mdash; tam pod krzyżem chcę wypracować
            i wypłakać zbawienie moje.

        </p>

        <h2>7.4. Modlitwa do Chrystusa
            <span>(św. Augustyna)</span>
        </h2>

        <div class="prayer-group">
            <prayer lines="lines">
                Spraw, Panie Jezu, bym poznał Ciebie i siebie,
                bym niczego nie pragnął poza Tobą,
                bym nie przeceniał siebie, a ukochał Ciebie,
                bym wszystko czynił tylko dla Ciebie.
                Daj Panie, bym siebie uniżył, a Ciebie wywyższył,
                bym o niczym nie myślał, jak tylko o Tobie.
                Niech umrę sobie, by żyć już tylko w Tobie.
                Chcę wszystko przyjąć z rąk Twoich.
                Chcę siebie umartwić, a iść za Tobą
                i zawsze postępować za Tobą.
                Niech odwrócę się od siebie,
                by skierować się wyłącznie ku Tobie,
                Ty bądź mi zawsze obrońcą.
                Niech mnie ogarnie lęk przed sobą,
                a bojaźń synowska przed Tobą,
                bym znalazł się wśród wybranych Twoich.
                Niech nie ufam sobie - a całym sercem zaufam Tobie.
                Niech mnie nic nie pociąga prócz Ciebie.
                Spojrzyj na mnie, bym umiłował Ciebie,
                zawołaj mnie, bym Cię ujrzał
                i na wieki kosztował Twojej słodyczy. Amen.

            </prayer>
        </div>

    </div>

    <h2>7.5. Modlitwy różne</h2>

    <p>
        Oto ja, dobry i najsłodszy Jezu, upadam na ko-
        lana przed Twoim obliczem i z największą gorli-
        wością ducha proszę Cię i błagam, abyś wszczepił
        w moje serce najżywsze uczucia wiary, nadziei
        i miłości oraz prawdziwą skruchę za moje grzechy
        i silną wolę poprawy. Oto z sercem przepełnionym
        wielkim uczuciem i z boleścią oglądam w duchu
        Twoje pięć ran i myślą w nich się zatapiam, pa-
        miętając o tym, dobry Jezu, co już prorok Dawid
        włożył w Twoje usta: <em>«Przebodli ręce moje i nogi,
        policzyli wszystkie kości moje»</em> (Ps 22,17).
    </p>

    <hr />

    <p>
        Panie Jezu Chryste, błagam Cię, aby Twoja
        męka stała się moją mocą, która by mnie umacnia-
        ła, osłaniała i broniła. Rany Twoje niech będą moim
        pokarmem i napojem, które by mnie ożywiały, upa-
        jały i napełniały rozkoszą. Pokropienie krwią Two-
        ja niech mi się stanie obmyciem wszystkich moich
        grzechów. Śmierć Twoja niech mi będzie życiem
        niewyczerpanym. Krzyż Twój niech mi będzie
        chwałą wiekuistą. W tym wszystkim niech znaj-
        duję pokrzepienie, radość, zdrowie i słodycz mego
        serca. Który żyjesz i królujesz na wieki wieków.
        Amen.
    </p>

    <hr />

    <p>
        Panie Boże, prosimy Cię, udziel nam sługom
        Twoim prawdziwej miłości, a przez zasługi męki,
        śmierci i zmartwychwstania Twojego Syna oraz za
        wstawiennictwem Bogarodzicy Dziewicy i wszyst-
        kich świętych Twoich, zachowaj nas, rodziny na-
        sze, dobrodziejów i nasz dom w świętości, do
        której nas powołałeś. Oddal od nas wszelkie zło,
        nie pozwól byśmy ulegli pokusom i ratuj nas od
        wszelkiego niebezpieczeństwa. Czuwaj nad Ko-
        ściołem, naszym Zakonem i Ojczyzną. Błogosław
        nam, rodzinom naszym, przyjaciołom i wszystkim
        potrzebującym Twego miłosierdzia. Strzeż Ojca
        świętego, wszystkich biskupów świata, naszych
        przełożonych a zwłaszcza Ojca Generała. Wiernym
        zmarłym daj pokój wieczny w Twoim Królestwie.
        Spraw, abyśmy wszyscy wysławiali Cię kiedyś
        w niebie, razem z Synem Twoim Jezusem Chrystu-
        sem, który żyje i króluje w jedności Ducha Święte-
        go, Bóg przez wszystkie wieki wieków. Amen.
    </p>

    <hr />

    <p>
        Panie Jezu, Mistrzu mojego życia! Oddal ode
        mnie ducha lenistwa, przygnębienia i pustosłowia.
        Udziel mi, Twojemu słudze, Ducha radości, poko-
        ju, cierpliwości i miłości. Panie, pozwól mi widzieć
        moje grzechy i nie osądzać nigdy mojego współ-
        brata, ponieważ Ty jesteś błogosławiony na wieki
        wieków. Amen.
    </p>

    </div>

    <h2>7.6. Modlitwy o pokorę</h2>

    <h3>7.6.1. Wezwania o pokorę</h3>

    <div class="prayer-group">
        <litany responce="wybaw mnie Jezu.">
            Od pragnienia ułatwień,
            Od pragnienia wypowiadania się,
            Od pragnienia usprawiedliwiania się,
            Od pragnienia, aby mnie czczono,
            Od pragnienia, aby mnie kochano,
            Od pragnienia, aby mnie szanowano,
            Od pragnienia, aby mnie chwalono,
            Od pragnienia, aby mnie rozumiano,
            Od pragnienia, aby mnie poszukiwano,
            Od pragnienia, aby mnie nad drugich przenoszono,
            Od pragnienia, aby mnie oszczędzano,
            Od pragnienia, aby się spełniła moja wola,
            Od pragnienia, aby mojej rady zasięgano,
            Od pragnienia, aby wszystko we mnie za dobre uważano,
            Od pragnienia, aby z moim zdaniem się liczono,
            Od pragnienia, aby być potrzebnym,
            Od obawy przed niepowodzeniem,
            Od obawy przed trudnościami,
            Od obawy przed krytyką,
            Od obawy przed upokorzeniem,
            Od obawy przed poniżeniem,
            Od obawy przed zapomnieniem,
            Od obawy przed usuwaniem,
            Od obawy przed niesprawiedliwością,
            Od obawy przed posądzeniem,
            Od obawy przed cudzymi sądami,
            Od obawy przed szyderstwem,
            Od obawy przed wyśmiewaniem,
            Od obawy przed zniewagą,
            Od obawy przed potwarzą,
            Od obawy przed wzgardą,

        </litany>
    </div>

    <div class="prayer-group">
        <litany responce="naucz mnie pragnąć, mój Jezu.">
            Aby drugich bardziej kochano niż mnie,
            Aby drugich bardziej szanowano niż mnie,
            Aby drudzy zyskiwali, a ja abym coraz bardziej tracił na znaczeniu u ludzi,
            Aby drugich uważano, a mnie zawsze usuwano,
            Aby drugich chwalono, a mnie zapomniano,
            Aby drugich nade mnie przenoszono we wszystkim,
            Aby drudzy byli świętsi ode mnie, a ja był takim, jakim z łaski Bożej być mogę,
        </litany>
    </div>

    <div class="prayer-group">
        <prayer class="leader" red="P.">Jezu cichy i pokornego Serca.
        </prayer>
        <prayer red="W.">Uczyń serca nasze według Serca Twego.</prayer>
    </div>

    <div class="prayer-group">
        <prayer red="P."><strong>Módlmy się:
        </strong><br />
            Boże, który sprzeciwiasz się pysznym a pokor-
            nym łaskę dajesz, udziel nam cnoty prawdzi-
            wej pokory, której przykład dałeś nam w swym
            Jednorodzonym Synu. Nie dozwól nigdy, aby-
            śmy pychą wywołali Twój gniew, ale spraw,
            byśmy przez pokorę otrzymywali dary Twojej
            łaski. Przez Chrystusa, Pana naszego.
        </prayer>
        <prayer red="W.">Amen.</prayer>
    </div>

    <h3>7.6.2. Litania o pokorę</h3>

    <div class="prayer-group">
        <litany responce="wysłuchaj mnie.">
            O Jezu, cichy i pokornego Serca,
        </litany>
        <litany responce="wyzwól mnie, Jezu.">
            Z pragnienia, aby być cenionym,
            Z pragnienia, aby być lubianym,
            Z pragnienia, aby być wysławianym,
            Z pragnienia, aby odbierać zaszczyty,
            Z pragnienia, aby być chwalonym,
            Z pragnienia, aby wybrano mnie przed innymi,
            Z pragnienia, aby zasięgano mojej rady,
            Z pragnienia, aby być uznanym,
            Ze strachu przed poniżeniem,
            Ze strachu przed wzgardą,
            Ze strachu przed skarceniem,
            Ze strachu przed wyśmianiem,
            Ze strachu przed skrzywdzeniem,
            Ze strachu przed podejrzeniem,
        </litany>
    </div>

    <div class="prayer-group">
        <litany responce="spraw to o Jezu.">
            Aby inni byli więcej kochani niż ja, spraw to o Jezu.
            Aby w oczach świata inni wygrywali, a ja bym przegrywał,
            Aby inni byli wybierani, a ja bym był pozostawiony,
            Aby inni byli chwaleni, a ja bym był niezauważony,
            Aby inni byli we wszystkim uznani za lepszych ode mnie,
            Aby inni mogli stać się świętszymi ode mnie,
            o ile tylko ja będę tak święty, jak powinienem.
            Amen.
        </litany>
    </div>

    <h3>7.6.3. Modlitwa o pokorę
        <span>(ułożona według warunków prawdziwej pokory
Matki Teresy z Kalkuty)</span></h3>

<div class="indent">

    <div class="compact-paragraph">
        <p> Jezu, którego Serce było wypełnione ciszą
            i pokorą, chylę moją głowę przed Tobą z prawdzi-
            wą skruchą przyznając się do spustoszenia, jakie
            uczyniła w moim sercu pycha.
        </p>
        <p> Błagam Cię całym sobą, obdarz mnie łaską,
            abym jak najmniej o sobie mówił - lecz każdym
            słowem głosił Ewangelię. Abym nie ulegał cie-
            kawości i nie obarczał innych swoimi sprawami,
            a także wyrzekam się pragnienia urządzania komuś
            życia.
        </p>
        <p>Panie Jezu, przepraszam Cię za to, że ulegałem
            pokusie smutku i rozżalenia, a także zwątpienia
            i zniechęcenia. Bardzo pragnę z radością, a nawet
            z humorem przyjmować wszelkie przeciwności
            z jakimi przyjdzie mi się zmierzyć i nie zatrzymy-
            wać mojej uwagi na błędach moich bliźnich, gdyż
            wszyscy jesteśmy słabi.
        </p>
        <p>Jezu Chryste, Ty nic nie odpowiadałeś i nie
            broniłeś się, gdy Cię fałszywie oskarżano, daj mi
            taką zdolność, abym przyjmował przykre słowa,
            a nawet niesprawiedliwe skarcenie, oraz zniewagi
            i obelgi, jak ewangeliczne talenty. Niech moja wola
            pozbędzie się uporu i obym potrafił ustępować ży-
            czeniom innych, a nie trwał przy swoim zdaniu.
        </p>
        <p>I Z taką łatwością przyjmowałem dotychczas
            pochwały i lubiłem być zauważany. O Mistrzu mój
            spraw, abym od tej chwili umiał dostrzec, że świa-
            tło świętości ukrywa się w cieniu pokory, poko-
            chał wszystkie te chwile mojego życia, które były
            lub będą naznaczone pogardą, pominięciem mnie
            lub zlekceważeniem, a także niewdzięcznością
            wyrażoną wobec mojej osoby.
        </p>
        <p> Panie, dotychczas umiałem być miły tylko wo-
            bec ludzi kochających i szanujących mnie, uzdolnij
            mnie do tego, bym potrafił być miłym i łagodnym
            nawet wtedy, gdy jestem prowokowany.
        </p>
        <p>O Duchu Święty upodabniający nas do Jezu-
            sa Chrystusa! Daj mi pokochać całą duszą skrom-
            ność Zbawiciela mojego. On nie starał się nikomu
            przypodobać swoją chwałą, ani imponować swoją
            mocą, lecz upodobał sobie naturę człowieka uniżo-
            ną przez grzech. Pokornie proszę Cię, obdarz mnie
            pragnieniem, abym nie czynił nic, co miałoby za
            cel wzbudzenie podziwu dla mojej osoby lub umi-
            łowanie mnie przez innych. Oby wszystko to, co
            czynię i mówię pobudzało innych jedynie do miło-
            ści Boskiego Serca Jezusa i Niepokalanego Serca
            Maryi.
        </p>
        <p> Boski Przyjacielu grzeszników i celników, dzie-
            ci i samotnych, odrzuconych serc i ludzi o duchu
            nikłym jak gasnąca lampa i złamanych życiem jak
            krucha trzcina! Przyjacielu zasłaniający Swój Boski
            Majestat pod umęczonym Obliczem Męża Boleści,
            nie pozwól i nie dopuść abym zasłaniał się w moich
            poczynaniach moją godnością lub autorytetem ludz-
            kim, lecz wszystko ofiarowywał dla Twojej chwały.
            Który żyjesz i królujesz na wieki wieków. Amen.
        </p>
    </div>
</div>

</body>
</html>