<html>
<head>
    <title>Akt poświęcenia
        klerykatu Zakonu Paulinów
        Jasnogórskiej Królowej
    </title>
</head>
<body class="indent">

<h1>12. Akt poświęcenia
    klerykatu Zakonu Paulinów
    Jasnogórskiej Królowej
    <span>(Jasna Góra &mdash; 9 września 1961 r.)</span>
</h1>

<p>
    Wszechwładna Królowo Polski i świata!<br />
    Dziejowa chwila współczesnej ludzkości wzy-
    wa nas i przynagla, byśmy na kolanach przed Twym
    Cudownym Obrazem &mdash; swe oczy i serca skierowali
    ku Tobie.
</p>

<p>
    My mamy przede wszystkim objawić Ciebie
    Narodowi i światu. Nasz Naród i skołatana ludz-
    kość ma dziś obowiązek poznania Ciebie, bo tyl-
    ko Ty jesteś prawdziwą Matką i wychowawczynią
    człowieka; ma obowiązek Tobie zaufać i Ciebie
    przyjąć, bo tylko przez Ciebie przyszło na świat
    zbawienie i odrodzenie.

</p>

<p>
    O Pani nasza i Królowo!<br />
    Dziękujemy Ci z głębi naszych młodych serc
    najpierw za to, że dałaś nam dobrych i wierzących
    rodziców, którzy wpoili w nasze serca miłość do
    Ciebie i prawdziwego Kościoła rzymsko-katolic-
    kiego.

</p>

<p>
    Dziękujemy Ci za ten wzniosły dar szczytnego
    powołania do życia zakonnego i kapłańskiego.
</p>

<p>
    Dziękujemy Ci serdecznie za dotychczasową
    opiekę nad naszym Zakonem, a szczególnie nad
    domami naszych studiów.
</p>

<p>
    Dziękujemy Ci za profesorów, za przełożo-
    nych, za wszystkie łaski, którymi nas dotąd tak
    hojnie obdarzałaś i obdarzasz na drodze do upra-
    gnionego kapłaństwa i świętości życia. O jakże po-
    winniśmy Cię za to miłować i czcić! Przebacz nam
    nasze przewinienia dotychczasowe, grzechy i nie-
    dbalstwa&hellip;

</p>

<p>
    Oto dzisiaj pragniemy na nowo i wraz z Tobą
    pisać coraz doskonalszą historię dalszego życia,
    klerykatu, Polski i świata.
</p>

<p>
    O umiłowana Jasnogórska nasza Pani! Obej-
    mij Twym królewskim Sercem nas wszystkich, całą
    rodzinę zakonną, a szczególnie cały nasz klerykat.
    Przyjmij na zupełną swą własność nas wszystkich,
    wszystko co posiadamy, naszą przeszłość, teraź-
    niejszość i przyszłość. Odtąd należymy wyłącznie
    i jedynie do Ciebie.
</p>

<p>
    Rozporządzaj nami według Twego upodobania
    i Twej królewskiej woli. Ochraniaj Twymi ramio-
    nami mury naszych domów, urządzenia zakonne
    i strzeż przed niebezpieczeństwami.
    Oddalaj od nas wszelki minimalizm, kompro-
    mis czy połowiczność. Wzbudzaj w nas wielkie
    aspiracje i potężną wiarę w Chrystusa i w Jego
    zwycięstwo.
</p>

<p>
    W końcu prosimy Cię, Matko nasza, abyś na-
    uczyła nas miłować Pana Jezusa, i abyśmy czynili
    to za przykładem św. Pawła, który woła:
</p>

<p>
    «Miłość Chrystusowa przynagla nas... Któż
    mógłby odłączyć nas od miłości Chrystusowej?
    Utrapienie czy ucisk, prześladowanie czy głód,
    nagość czy niebezpieczeństwo lub miecz? Pewny
    jestem: ani śmierć, ani życie, ani aniołowie, ani
    moce... ani żadne inne stworzenie nie zdoła odłą-
    czyć nas od miłości Bożej, która jest w Chrystusie
    Jezusie, Panu naszym». Amen.
</p>

</body>
</html>