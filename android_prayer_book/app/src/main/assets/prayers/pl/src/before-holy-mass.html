<html>
<head>
    <title>Przygotowanie do Mszy
        Świętej</title>
</head>
<body>

<h1>4. Przygotowanie do Mszy
    Świętej</h1>

<ebook>
    <contents />
</ebook>

<div class="indent">

    <h2>4.1. Modlitwa św. Ambrożego</h2>

    <p>
        O dobry Jezu, oto ja grzesznik, nie polegają-
        cy na swoich zasługach, lecz ufając jedynie Twe-
        mu miłosierdziu i dobroci, z drżeniem i bojaźnią
        przystępuję do stołu Twojej Uczty Najświętszej.
        Albowiem moje serce i ciało, Tobie poświęcone,
        skalałem licznymi grzechami; nie strzegłem pilnie
        moich myśli i języka. Dlatego, Dobroci nieskoń-
        czona i pełen potęgi Majestacie, z lękiem, ale i z uf-
        nością uciekam się w moim ucisku do Ciebie, aby
        doznać uzdrowienia, i szukam Twojej opieki; a nie
        mogąc ostać się wobec sprawiedliwości Sędziego,
        wzdycham do miłosierdzia Zbawiciela.
    </p>
    <p>
        Tobie, Panie, odkrywam moje rany, przed Tobą
        mój wstyd wyznaję. Na widok licznych i wielkich
        moich grzechów ogarnia mnie trwoga, ale ufam
        Twojemu miłosierdziu, które nie ma granic.

    </p>

    <p>
        Wejrzyj więc na mnie z litością, Panie Jezu
        Chryste, Królu wieczności, który jesteś Bogiem
        i Człowiekiem, ukrzyżowanym dla człowieka.
        Wysłuchaj mnie, bo w Tobie pokładam nadzieję;
        zmiłuj się nade mną, pełnym win i nędzy, bo zdrój
        Twojej litości nigdy nie wysycha.
    </p>

    <p>
        Bądź pozdrowiona, Ofiaro zbawienia, zawie-
        szona na drzewie krzyża dla mnie i wszystkich lu-
        dzi. Bądź pozdrowiona, o Krwi najcenniejsza, która
        spływasz z ran mojego ukrzyżowanego Zbawicie-
        la, Jezusa Chrystusa, i obmywasz grzechy całego
        świata. Wspomnij, o Panie, na swoje stworzenie,
        które Krwią swoją odkupiłeś.
    </p>

    <p>
        Żałuję, żem zgrzeszył, i pragnę naprawić zło
        popełnione. Ojcze litościwy, oddal więc ode mnie
        wszystkie moje nieprawości i grzechy, abym
        cały oczyszczony mógł godnie spożywać Święte
        Świętych. Spraw swoją łaską, by ta Ofiara Twojego
        Ciała i Krwi, którą ja niegodny zamierzam przyjąć,
        wyjednała mi odpuszczenie grzechów. Niech ona
        mnie oczyści całkowicie z moich win i niechaj roz-
        proszy wszystkie złe myśli; niech odrodzi we mnie
        dobre uczucia; niech mi pomoże spełniać uczynki
        miłe Tobie i niech się stanie dla mojej duszy i ciała
        bezpieczną obroną przeciw wrogim zasadzkom.
    </p>

    <h2>4.2. Modlitwa św. Tomasza z Akwinu</h2>

    <p>
        Wszechmogący, wieczny Boże, oto zbliżam
        się do najświętszych tajemnic Twego Syna Jedno-
        rodzonego, naszego Pana, Jezusa Chrystusa. Zbli-
        żam się do nich jak chory do lekarza życia, jak nie-
        czysty do źródła miłosierdzia, jak ślepy do światła
        wiecznej jasności, jak ubogi i nędzny do Pana nieba
        i ziemi.
    </p>

    <p>
        Błagam Cię, abyś dzięki swej nieskończonej
        hojności uleczył moją słabość, obmył moje grzechy,
        rozświetlił moje mroki, wzbogacił moje ubóstwo
        i okrył nagość, abym mógł przyjąć Chleb aniołów,
        Króla nad królami i Pana nad panami z taką czcią
        i pokorą, skruchą i pobożnością, z taką czystością
        i wiarą, z takim zamiarem i uwagą, jak tego wyma-
        ga moje zbawienie.
    </p>

    <p>
        Spraw łaskawie, abym przyjął nie tylko znak
        zewnętrzny sakramentu Ciała i Krwi Pańskiej, lecz
        istotę i całą moc tego sakramentu. Najłaskawszy
        Boże, daj mi tak przyjąć Ciało Twojego Syna Jed-
        norodzonego, naszego Pana, Jezusa Chrystusa, któ-
        re wziął z Maryi Dziewicy, abym mógł być wcielo-
        ny w Jego Ciało mistyczne i zaliczony między Jego
        członki.
    </p>

    <p>
        Ojcze najmilszy, pozwól mi wiecznie wpatry-
        wać się bez zasłony w oblicze umiłowanego Syna
        Twojego, którego teraz w czasie ziemskiej wędrów-
        ki pragnę przyjąć pod postacią Chleba. Amen.
    </p>

    <h2>4.3. Modlitwa do Najświętszej Maryi Panny</h2>

    <p>Najświętsza Dziewico Maryjo, Matko dobro-
        ci i miłosierdzia, oto ja, pełen win i nędzy, całym
        uczuciem i sercem uciekam się do Ciebie i proszę,
        abyś zechciała być ze mną i wszystkimi kapłanami,
        którzy tutaj i w całym Kościele składają Najświęt-
        szą Ofiarę, tak jak byłaś z Twoim najmilszym Sy-
        nem w czasie Jego męki na krzyżu.
    </p>

    <p>
        Pomóż nam, abyśmy wsparci Twoją łaską, mo-
        gli złożyć ofiarę godną i miłą Bogu w Trójcy Jedy-
        nemu. Amen.
    </p>

    <h2>4.4. Wzbudzenie intencji</h2>

    <p>
        Chcę sprawować Najświętszą Ofiarę i dokonać
        przeistoczenia chleba i wina, aby się stały Ciałem
        i Krwią naszego Pana Jezusa Chrystusa.
    </p>

    <p>
        Pragnę to uczynić według obrządku Kościo-
        ła rzymskiego, na chwałę Boga wszechmogącego
        i całego Kościoła triumfującego, na pożytek mój
        i całego Kościoła pielgrzymującego i za wszyst-
        kich, którzy się polecali moim modlitwom.
    </p>

    <p>
        Niech Bóg wszechmogący i miłosierny udzie-
        li nam wesela i pokoju, poprawy życia i czasu na
        szczerą pokutę, łaski i pociechy Ducha Świętego
        oraz wytrwałości w czynieniu dobra. Amen.
    </p>

    <h2>4.5. Modlitwa według prefacji
        o Najświętszej Eucharystii</h2>

    <p>
        Zaprawdę, godne to i sprawiedliwe, słusz-
        ne i zbawienne, abyśmy nieustannie wysławiali
        Ciebie, wszechmogący, wieczny Boże, i Tobie za
        wszystko składali dziękczynienie, przez naszego
        Pana Jezusa Chrystusa. On chciał, aby na wieki
        trwała pamiątka zbawczej ofiary Krzyża, dlatego
        spożywając z Apostołami ostatnią wieczerzę od-
        dał się jako Baranek bez skazy na doskonałą i miłą
        Tobie ofiarę uwielbienia. W tym wielkim Sakra-
        mencie posilasz i uświęcasz swoich wiernych, aby
        ludzi mieszkających na jednej ziemi oświecała jed-
        na wiara i łączyła jedna miłość. Przystępujemy do
        Uczty sakramentalnej, abyśmy przeniknięci Twoją
        łaską stawali się podobnymi do Chrystusa, naszego
        niebieskiego wzoru. Który żyje i króluje na wieki
        wieków. Amen.
    </p>

    <h2>4.6. Modlitwa za wstawiennictwem św. Józefa</h2>

    <p>
        Panie Boże, który obdarzyłeś nas królewskim
        kapłaństwem, spraw, prosimy, abyśmy &mdash; jak św. Jó-
        zef, który na to zasłużył, by dotykać rękoma i nosić
        z szacunkiem w swych ramionach Jednorodzone-
        go Syna Twojego zrodzonego z Dziewicy Maryi
        &mdash; tak i my mieli łaskę służenia przy Twoich ołta-
        rzach w czystości serca i niewinności postępowa-
        nia, abyśmy dzisiaj godnie przyjęli Przenajświętsze
        Ciało i Krew Twojego Syna i zasłużyli na wieczną
        nagrodę w przyszłym świecie. Amen.

    </p>

</div>


</body>
</html>