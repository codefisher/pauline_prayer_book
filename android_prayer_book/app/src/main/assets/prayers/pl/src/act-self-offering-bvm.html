<html>
<head>
    <title>Zaofiarowanie się
        Najświętszej Maryi Pannie
        (Modlitwa nowicjuszy i kleryków)
    </title>
</head>
<body class="indent">

<h1>13. Zaofiarowanie się
    Najświętszej Maryi Pannie
    <span>(Modlitwa nowicjuszy i kleryków)</span>
</h1>

<p>
    Poświęcam Ci się całkowicie, o Matko. Oddaję
    się Tobie, moja Pani, moja Królowo, moja Nadziejo.
</p>

<p>
    Oddaję się z ciałem i duszą wobec Jezusa &mdash; Mi-
    łości serca mojego, a obecnego teraz w mej duszy.
</p>

<p>
    Poświęcam Ci i polecam wszystkie czynności
    i cierpienia życia mojego, choćby najmniejsze, jako
    mej Matce najmilszej, u której nic małym nie jest
    jak i największym, boś Ty Wspomożycielką i naj-
    silniejszą podporą moją.
</p>

<p>
    Ofiaruję Ci życie moje, chwilę za chwilą, dzień
    za dniem, godzina za godziną; polecam Ci w szcze-
    gólny sposób chwilę mej śmierci, na którą Cię za-
    praszam w przekonaniu, że nie omieszkasz przybyć
    na to spotkanie nasze.

</p>

<p>
    Ofiaruję Ci mój czyściec, ciesząc się myślą, że
    tam cierpiąc, przyjdę do Ciebie oczyszczony.
</p>

<p>
    Ofiaruję Ci niebo, wieczne moje niebo, na któ-
    rego wspomnienie, po części dlatego się cieszę, że
    Cię tam ujrzę, o Matko moja, Ciebie, którą tak bar-
    dzo kocham, a której dotąd jeszcze nie ujrzałem.
    Rozradujesz mnie tam widokiem Oblicza Twego.
</p>

<p>
    Polecam Ci moje trzy śluby zakonne, abyś mi
    je przechowała całkowicie dla Jezusa: a szczegól-
    niej &mdash; polecam Ci mój ślub czystości.

</p>

<p>
    O Ty, któraś się zwała: «Służebnicą Pańską»,
    daj mi głęboką pokorę umysłu i serca.
</p>

<p>
    A wreszcie, o Matko, całą siłą na jaką tylko
    zdobyć się mogę, błagam Cię o to, racz jeszcze dzi-
    siaj rzec Panu memu błogosławionymi usty Swy-
    mi te cztery słowa: «Synu, uczyń zeń świętego».
    O Matko&hellip; o te cztery słowa Cię błagam. Dla Cie-
    bie to tak łatwe, a dla mnie dobrodziejstwo bez gra-
    nic.
</p>

<p>
    Być świętym, o Matko, Ty wiesz, że chcę być
    nim koniecznie, cokolwiek by to mnie kosztować
    miało. O nic też więcej nie proszę, co jest na niebie,
    czego bym pragnął więcej na ziemi. Powiedz to Je-
    zusowi memu teraz, gdy jest w sercu moim.
</p>

<p>
    Ja także, o Matko moja, ofiaruję Ci Jezusa, któ-
    ry jest Twym skarbem. O Matko, ja niczego nie pra-
    gnę, o nic nie proszę, ani o zdrowie, ani o szczęście,
    o nic na świecie, tylko łaskę mi daj, bym Jezusa i
    Ciebie kochał, a na wieki posiadał. Amen.
</p>

</body>
</html>