<html>
<head>
    <title>Dziękczynienie po Mszy
        Świętej</title>
</head>
<body>

<h1>5. Dziękczynienie po Mszy
    Świętej</h1>

<ebook>
    <contents />
</ebook>

<div class="indent">

<h2>5.1. Modlitwa Eucharystyczna
    z Nauki Dwunastu Apostołów
</h2>

<div class="prayer-group">
    <prayer lines="lines">
        Dziękujemy Ci, Ojcze nasz,
        Za święty, winny szczep Dawida, Sługi Twego,
        Który nam poznać dałeś przez Jezusa, Sługę swego.
        Tobie chwała na wieki!
        Dziękujemy Ci Ojcze nasz, za życie i wiedzę,
        Którą nam poznać dałeś przez Jezusa, Sługę swego.
        Tobie chwała na wieki!
        Jak ten łamany Chleb rozsiany po górach,
        A zebrany stał się jedno,
        Tak niech się zbierze Kościół Twój z krańców ziemi
        Do królestwa Twego,
        Gdyż Twoją jest chwała i moc przez Jezusa Chrystusa,
        Na wieki!
        Dziękujemy Ci, Ojcze Święty,
        Za święte Imię Twoje,
        Któremu zgotowałeś mieszkanie w sercach naszych,
        I za wiedzę, i za wiarę, i za nieśmiertelność,
        Którą nam poznać dałeś przez Jezusa, Sługę swego.
        Tobie chwała na wieki!
        Ty, Panie Wszechmocny,
        Stworzyłeś wszystko dla imienia swego.
        Pokarm i napój dałeś ludziom na pożywienie,
        Aby do Ciebie dziękczynne zanosili modły.
        Nam zaś darowałeś pokarm duchowy i napój,
        I żywot wieczny
        Przez Jezusa Sługę swego.
        Przede wszystkim dziękczynne do Ciebie zanosimy modły,
        Bo jesteś Wielmożny.
        Tobie chwała na wieki!
        Pomnij, Panie, na Kościół swój
        I wybaw go od wszelkiego złego,
        I doprowadź go do doskonałości w miłości swojej,
        I zgromadź go od czterech wiatrów,
        Pełen świętości,
        Do królestwa swego,
        Któreś mu zgotował.
        Albowiem Twoja jest moc i chwała na wieki!
        Niech przyjdzie łaska
        I niech przeminie ten świat!
        Hosanna Bogu Dawidowemu!
        Kto święty, niech przystąpi,
        Kto zaś nim nie jest, niech czyni pokutę.
        Przyjdź, Panie Jezu. Amen.
    </prayer>
</div>



<h2>5.2. Modlitwa św. Tomasza z Akwinu</h2>

<p>
    Dzięki Ci składam, Panie, Ojcze Święty,
    wszechmogący, wieczny Boże, za to, żeś mnie
    grzesznika, niegodnego sługę swojego, bez żadnej
    mojej zasługi, a jedynie z Twego miłosierdzia po-
    silić raczył najdroższym Ciałem i Krwią Twojego
    Syna, naszego Pana Jezusa Chrystusa.
</p>

<p>
    Proszę Cię, niech ta Komunia św. nie stanie
    się dla mnie wyrokiem potępienia, ale niech będzie
    dla mnie zbawiennym zadatkiem Twojego prze-
    baczenia, zbroją mojej wiary i puklerzem dobrej
    woli. Niech mnie ona uwolni od moich występków,
    wyniszczy we mnie pożądliwości i zmysłowość,
    a wzmocni miłość i cierpliwość, pokorę, posłu-
    szeństwo i wszystkie cnoty. Niech mi będzie moc-
    ną obroną przeciw zasadzkom nieprzyjaciół, tak
    widzialnych jak niewidzialnych. Niech całkowicie
    uspokoi we mnie poruszenia cielesne i duchowe.
    Niech przez nią mocno przylgnę do Ciebie, jedy-
    nego, prawdziwego Boga. Niech wreszcie będzie
    szczęśliwym zakończeniem mojego życia.
</p>

<p>
    Proszę Cię także, abyś mnie grzesznika raczył
    doprowadzić do tej niewymownej uczty, na której
    z Twoim Synem i Duchem Świętym jesteś dla swo-
    ich wybranych prawdziwą światłością, całkowitym
    nasyceniem, wiekuistym weselem, pełnią szczęścia
    i radością doskonałą. Amen.
</p>

<h2>5.3. Modlitwa do Zbawiciela</h2>

<div class="prayer-group">
    <prayer lines="lines">
        Duszo Chrystusowa, uświęć mnie.
        Ciało Chrystusowe, zbaw mnie.
        Krwi Chrystusowa, napój mnie.
        Wodo z boku Chrystusowego, obmyj mnie.
        Męko Chrystusowa, pokrzep mnie.
        O dobry Jezu, wysłuchaj mnie.
        W ranach Twoich ukryj mnie.
        Nie dopuść mi oddalić się od Ciebie.
        Od nieprzyjaciela złośliwego broń mnie.
        W godzinę śmierci wezwij mnie.
        I każ mi przyjść do siebie,
        Abym ze świętymi Twymi chwalił Cię
        Na wieki wieków. Amen.
    </prayer>
</div>

<h2>5.4. Ofiarowanie siebie</h2>

<p>
    Przyjmij, Panie, całą moją wolność; przyjmij
    pamięć, rozum i całą wolę. Cokolwiek mam i po-
    siadam, Tyś mi to dał. Wszystko to zwracam Tobie
    i całkowicie poddaję panowaniu Twojej woli. Daj
    mi tylko miłość ku Tobie i Twoją łaskę, a będę dość
    bogaty; niczego więcej nie pragnę.
</p>

<h2>5.5. Modlitwa powszechna ogłoszona
    przez papieża Klemensa XI</h2>

<p>
    Wierzę w Ciebie, Panie, lecz wzmocnij moją
    wiarę; ufam Tobie, ale wspomóż moją nadzieję;
    miłuję Ciebie, lecz uczyń moją miłość bardziej
    gorącą; żałuję za moje grzechy, ale spraw, bym
    żałował doskonalej.
</p>

<p>
    Uwielbiam Cię jako Stwórcę wszechrzeczy,
    pragnę Ciebie jako celu ostatecznego; wychwalam
    Cię jako ustawicznego dobroczyńcę, wzywam jako
    miłosiernego obrońcę.
</p>

<p>
    Kieruj mną w swojej mądrości, otocz swą spra-
    wiedliwością, pocieszaj dobrocią, chroń swoją po-
    tęgą.
</p>

<p>
    Ofiaruję Ci moje myśli, Panie, aby mnie pro-
    wadziły do Ciebie; moje słowa, aby mówiły jedy-
    nie o Tobie; moje uczynki, aby zgodne były z Two-
    ją wolą, i całe postępowanie moje, aby było życiem
    wyłącznie dla Ciebie.
</p>

<p>
    Chcę tego, czego Ty chcesz, chcę dlatego, że
    Ty chcesz, chcę jak Ty chcesz i jak długo chcesz.
</p>

<p>
    Proszę Cię, Panie, abyś oświecił mój rozum,
    pobudził moją wolę, oczyścił ciało i uświęcił duszę.
</p>

<p>
    Daj mi żałować za przeszłe grzechy i zwy-
    ciężyć przyszłe pokusy, opanować złe skłonności
    i nabywać odpowiednie dla mnie cnoty.
</p>

<p>
    Daj mi, dobry Boże, miłość ku Tobie i wstręt
    do moich wad, szczerą troskę o bliźnich i pogardę
    tego, co złe na świecie.
</p>

<p>
    Spraw, abym się starał słuchać przełożonych,
    pomagał podwładnym, dbał o przyjaciół i przeba-
    czał wrogom.
</p>

<p>
    Pomóż mi zwyciężać pożądliwość umartwie-
    niem, skąpstwo jałmużną, gniewliwość łagodno-
    ścią, a oziębłość zapałem.
</p>

<p>
    Uczyń mnie roztropnym w radach, wytrzyma-
    łym w niebezpieczeństwach, cierpliwym w prze-
    ciwnościach i pokornym w powodzeniu.
</p>

<p>
    Spraw, Panie, abym był skupiony w modlitwie,
    wstrzemięźliwy w posiłku, dokładny w pracy i zde-
    cydowany w zamiarach.
</p>

<p>
    Natchnij mnie troską o czystość sumienia,
    skromność zachowania się i wyglądu, mowę bez
    zarzutu i życie uporządkowane.
</p>

    <p>
        Pomóż mi czuwać nad popędami natury, nad
        współpracą z łaską, zachowaniem Twego prawa
        i postępowaniem wysługującym zbawienie.
    </p>

    <p>
        Naucz mnie, jak jest małym to, co ziemskie,
        jak wielkim to, co Boskie, jak krótkim, co docze-
        sne, jak nieskończonym, co wieczne.
    </p>

    <p>
        Spraw, abym dobrze przygotował się na
        śmierć, przejął się lękiem Twojego sądu, uniknął
        potępienia i osiągnął niebo. Przez Chrystusa, Pana
        naszego. Amen.
    </p>

<h2>5.6. Modlitwa do Najświętszej Maryi Panny</h2>

<p>
    Maryjo, Dziewico i Matko pełna świętości, oto
    przyjąłem Twego umiłowanego Syna, którego po-
    częłaś w swym przeczystym łonie, którego zrodzi-
    łaś, karmiłaś i tuliłaś do siebie. Z pokorą i miłością
    oddaję Ci Tego, którego obecność napełniała Cię
    największym szczęściem i radością, abyś otworzy-
    ła Mu swoje ramiona i miłowała swoim sercem.
    Ofiaruję Go przez Ciebie Trójcy Najświętszej jako
    wyraz najwyższej czci Bożej, a także ku Twojej
    chwale oraz za potrzeby moje i całego świata.
</p>

<p>
    Proszę Cię, o dobra Matko, uproś mi odpusz-
    czenie moich grzechów, obfitą łaskę, abym odtąd
    gorliwiej służył Chrystusowi, i łaskę wytrwania
    aż do końca, abym mógł razem z Tobą wielbić Go
    przez całą wieczność. Amen.
</p>

<h2>5.7. Akt uwielbienia</h2>

<p>
    Uwielbiam Cię, obecny w moim sercu Pa-
    nie Jezu, zrodzony z Maryi, Synu Jednorodzony
    i Chwało Ojca. Dziękuję Ci, mój Zbawicielu, że
    raczyłeś przyjść do mnie, człowieka nieudolnego
    i grzesznego. Razem z Maryją ofiaruję Cię Ojcu.
    Przez Ciebie, z Tobą i w Tobie niech się wznosi do
    tronu Ojca wieczna chwała, dziękczynienie i prośba
    o pokój dla ludzi. Oświeć mój rozum i serce, abym
    nieustannie odnawiał w sobie pragnienie należenia
    tylko do Ciebie. Który żyjesz i królujesz na wieki
    wieków. Amen.
</p>

    </div>

</body>
</html>